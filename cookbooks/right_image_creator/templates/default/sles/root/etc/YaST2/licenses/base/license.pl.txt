SUSE(R) Linux Enterprise Server („SLES(tm)”) 11 SP1
Umowa licencyjna na oprogramowanie firmy Novell(R)

PROSIMY UWAŻNIE PRZECZYTAĆ NINIEJSZĄ UMOWĘ. ZAINSTALOWANIE LUB KORZYSTANIE Z
NINIEJSZEGO OPROGRAMOWANIA (W TYM Z JEGO SKŁADNIKÓW) OZNACZA, ŻE UŻYTKOWNIK
WYRAŻA ZGODĘ NA ZWIĄZANIE POSTANOWIENIAMI NINIEJSZEJ UMOWY. JEŚLI UŻYTKOWNIK
NIE ZGADZA SIĘ NA WARUNKI ZAWARTE W NINIEJSZEJ UMOWIE, NIE POWINIEN POBIERAĆ,
INSTALOWAĆ ANI KORZYSTAĆ Z OPROGRAMOWANIA.

PRAWA I LICENCJE

Niniejsza Umowa licencyjna na oprogramowanie firmy Novell (zwana dalej „Umową”)
jest prawnym porozumieniem między Użytkownikiem (podmiotem lub osobą) a firmą
Novell, Inc. (zwaną dalej „firmą Novell”). Oprogramowanie określone w tytule
niniejszej Umowy, ewentualny nośnik oraz towarzysząca mu dokumentacja (wspólnie
dalej nazywane „Oprogramowaniem”) są chronione przepisami prawa autorskiego i
umowami zawartymi przez Stany Zjednoczone („USA”) lub inne kraje oraz podlegają
warunkom niniejszej Umowy. Dowolna wersja aktualizacyjna lub pomocnicza
Oprogramowania, którą Licencjobiorca może pobrać lub otrzymać i której nie
towarzyszy umowa licencyjna wyraźnie zastępująca tę Umowę, jest Oprogramowaniem
i podlega postanowieniom niniejszej Umowy. Jeśli Oprogramowanie stanowi wersję
aktualizacyjną lub pomocniczą, Użytkownik musi dysponować odpowiednią liczbą
ważnych licencji na wersję aktualizowanego lub uzupełnianego wersją pomocniczą
Oprogramowania, aby zainstalować taką wersję aktualizacyjną lub pomocniczą lub
z nich korzystać. 

Oprogramowanie to modułowy system operacyjny zawierający wiele składników,
które mogą być objęte osobnymi warunkami licencyjnymi.  Oprogramowanie zostało
opracowane zbiorczo przez firmę Novell; mimo że firma Novell nie posiada praw
autorskich do każdego składnika Oprogramowania, posiada prawa autorskie do
Oprogramowania jako do pracy zbiorczej.  

Większość jego komponentów to opracowane niezależnie pakiety o otwartym kodzie
źródłowym, którym towarzyszą odrębne postanowienia licencyjne.    Prawa
licencyjne Licencjobiorcy do poszczególnych składników, którym towarzyszą
odrębne warunki licencyjne, zdefiniowane są w tych warunkach; żadne z
postanowień niniejszej umowy nie ogranicza ani nie ma innego rodzaju wpływu na
zakres praw i zobowiązań Licencjobiorcy ani też postanowień, którym
Licencjobiorca może podlegać, w związku z warunkami takich licencji; jeśli
jednak Licencjobiorca rozpowszechnia kopie jakiegokolwiek składnika
niezależnego od Oprogramowania, musi usunąć z każdej kopii wszelkie znaki
towarowe firmy Novell, wygląd typowy dla marki i logo.

Licencjobiorca może tworzyć nieograniczoną liczbę kopii Oprogramowania i używać
ich w swojej Organizacji. Przez termin “Organizacja” należy rozumieć podmiot
prawny, z wyłączeniem podmiotów zależnych i powiązanych, odrębny pod względem
podatkowym i posiadający odrębną osobowość prawną. Przykładem Organizacji z
sektora prywatnego może być korporacja, spółka lub trust, z wyłączeniem
podmiotów zależnych i powiązanych organizacji odrębnych pod względem podatkowym
i posiadających obręby numer identyfikacji podatkowej lub numer wpisu do
rejestru spółek. W sektorze publicznym przykładem Organizacji może być
określony organ administracji rządowej lub organ jednostki samorządu
terytorialnego.

INNE POSTANOWIENIA LICENCYJNE I OGRANICZENIA LICENCJI

Oprogramowanie jest chronione przepisami prawa autorskiego Stanów Zjednoczonych
(zwanych dalej „USA”) i innych krajów oraz umowami zawartymi przez USA i inne
kraje, a także podlega postanowieniom niniejszej Umowy. Użytkownik nie nabywa
oprogramowania, otrzymuje jedynie licencję na jego użytkowanie.

Niniejsze Oprogramowanie może być powiązane z innym oprogramowaniem („Programy
Powiązane”). Prawa licencyjne Użytkownika do poszczególnych Oprogramowań
Powiązanych, którym towarzyszą odrębne warunki licencyjne, zdefiniowane są w
tych warunkach; żadne z postanowień niniejszej Umowy nie ogranicza ani nie ma
innego rodzaju wpływu na zakres praw i zobowiązań Użytkownika ani też
postanowień, którym Użytkownik może podlegać, w związku z warunkami takich
licencji.  

Firma Novell zastrzega sobie wszelkie prawa, które nie zostały w sposób wyraźny
przyznane Licencjobiorcy. Użytkownik nie może: (1) odtwarzać, dekompilować ani
dezasemblować Oprogramowania w zakresie innym niż wyraźnie dozwolony przepisami
obowiązującego prawa, jak również (2) przenosić w całości lub w części
Oprogramowania lub swoich praw licencyjnych do Oprogramowania wynikających z
niniejszej Umowy.

UTRZYMYWANIE/KONSERWACJA I POMOC TECHNICZNA

Firma Novell nie jest zobowiązana utrzymywać Oprogramowania ani świadczyć w
stosunku do niego usług pomocy technicznej, chyba że Użytkownik nabył takie
usługi, co jest w stanie potwierdzić wyraźnym dowodem na piśmie. Jeśli
zaistniał taki przypadek nabycia, a wspomnianych usług pomocy technicznej lub
konserwacji nie dotyczą żadne oddzielne umowy, wówczas świadczenie rzeczonych
usług pomocy technicznej lub konserwacji („Usługi”) podlega postanowieniom
niniejszej Umowy.  Więcej informacji na temat aktualnej oferty firmy Novell w
zakresie usług pomocy technicznej znajduje się na stronie
http://www.novell.com/support.

PRAWA WŁASNOŚCI

Użytkownikowi nie przysługuje tytuł ani prawo własności do Oprogramowania. 
Firma Novell i/lub jej licencjodawcy zachowują wszelkie prawa własności
intelektualnej, tytuł prawny do Oprogramowania i Usług, łącznie ze wszelkimi
jego modyfikacjami i kopiami. Wszelkie materiały otrzymywane przez
Licencjobiorcę w ramach Usług, którym nie towarzyszą postanowienia wyraźnie
zastępujące postanowienia niniejszej Umowy, są Oprogramowaniem i podlegają
postanowieniom tej Umowy.  Użytkownik nabywa jedynie warunkową licencję na
używanie Oprogramowania.

OGRANICZONA GWARANCJA

Firma Novell gwarantuje, że przez dziewięćdziesiąt (90) dni od daty dokonania
zakupu przez Użytkownika (1) wszelkie nośniki, na których dostarczono
Oprogramowanie, będą pozbawione wad fizycznych oraz (2) Oprogramowanie będzie w
istotnym zakresie zgodne z dokumentacją do niego dołączoną. Jeśli w ciągu
dziewięćdziesięciu (90) dni od daty nabycia Licencjobiorca zwróci do firmy
Novell wadliwe elementy lub powiadomi ją o niezgodności, firma Novell,
działając wyłącznie według własnego uznania, usunie niezgodność albo dokona
zwrotu kosztów poniesionych przez Licencjobiorcę z tytułu opłat licencyjnych za
Oprogramowanie. Wszelkie nieuprawnione używanie lub dokonywanie modyfikacji
Oprogramowania powoduje unieważnienie niniejszej gwarancji. POWYŻSZA GWARANCJA
STANOWI JEDYNY I WYŁĄCZNY ŚRODEK PRAWNY PRZYSŁUGUJĄCY UŻYTKOWNIKOWI I
NINIEJSZYM ZASTĘPUJE WSZELKIE INNE GWARANCJE, WYRAŹNE LUB DOROZUMIANE. Powyższa
gwarancja nie dotyczy Oprogramowania dostarczanego bezpłatnie. TAKIE
OPROGRAMOWANIE JEST DOSTARCZANE BEZ ŻADNYCH GWARANCJI „W STANIE TAKIM, W JAKIM
SIĘ ZNAJDUJE”.

Usługi.  Firma Novell gwarantuje, że wszelkie nabyte Usługi będą świadczone w
sposób profesjonalny, zgodnie z ogólnie przyjętymi standardami. Niniejsza
gwarancja jest udzielana na okres 90 (dziewięćdziesięciu) dni od daty
rozpoczęcia świadczenia Usług. W przypadku naruszenia postanowień niniejszej
gwarancji firma Novell ma jedynie obowiązek zmodyfikować usługi tak, aby były
zgodne z postanowieniami niniejszej gwarancji albo według własnego uznania
zwrócić Użytkownikowi kwotę zapłaconą przez niego za usługi, które nie
spełniały wymogów niniejszej gwarancji. W trakcie udzielania przez firmę Novell
pomocy technicznej pliki mogą ulec zmianie lub uszkodzeniu, Użytkownik zgadza
się zatem podjąć odpowiednie działania zmierzające do odizolowania i
sporządzenia kopii zapasowych swoich systemów.

NINIEJSZE OPROGRAMOWANIE NIE JEST ZAPROJEKTOWANE, WYTWORZONE ANI PRZEZNACZONE
DO UŻYTKU LUB DYSTRYBUCJI WRAZ Z URZĄDZENIAMI DO STEROWANIA PRACUJĄCYMI W
CZASIE RZECZYWISTYM W ŚRODOWISKACH DUŻEGO RYZYKA, WYMAGAJĄCYCH NIEZAWODNEGO
DZIAŁANIA, TAKICH JAK: ELEKTROWNIE ATOMOWE, SYSTEMY NAWIGACJI LOTNICZEJ,
KOMUNIKACJI, SYSTEMY KONTROLI, SYSTEMY BEZPOŚREDNIEGO PODTRZYMYWANIA ŻYCIA,
SYSTEMY UZBROJENIA LUB INNE, W KTÓRYCH AWARIA OPROGRAMOWANIA MOŻE BYĆ
BEZPOŚREDNIĄ PRZYCZYNĄ ŚMIERCI, UTRATY ZDROWIA, POWSTANIA POWAŻNYCH SZKÓD
MATERIALNYCH LUB ŚRODOWISKOWYCH.

OPROGRAMOWANIE JEST ZGODNE TYLKO Z NIEKTÓRYMI KOMPUTERAMI I SYSTEMAMI
OPERACYJNYMI. GWARANCJA NIE OBEJMUJE DZIAŁANIA OPROGRAMOWANIA W SYSTEMACH, Z
KTÓRYMI NIE JEST ONO ZGODNE. Informacji na temat zgodności udziela firma Novell
lub jej przedstawiciel.

Produkty innych firm.  Oprogramowanie może zawierać sprzęt lub oprogramowanie
przekazywane na warunkach licencji bądź sprzedawane przez licencjodawców innych
niż firma Novell albo być powiązane ze sprzętem bądź oprogramowaniem
przekazywanym na warunkach licencji lub sprzedawanym przez licencjodawców
innych niż firma Novell. FIRMA NOVELL NIE UDZIELA ŻADNYCH GWARANCJI NA PRODUKTY
ANI USŁUGI INNYCH FIRM. WSZELKIE TAKIE PRODUKTY LUB USŁUGI SĄ DOSTARCZANE „W
STANIE TAKIM, W JAKIM SIĘ ZNAJDUJĄ”. WSZELKIE USŁUGI GWARANCYJNE ZWIĄZANE Z
PRODUKTAMI INNYCH FIRM SĄ ŚWIADCZONE PRZEZ LICENCJODAWCÓW TYCH PRODUKTÓW
ZGODNIE Z POSTANOWIENIAMI STOSOWNYCH GWARANCJI.

W ZAKRESIE DOPUSZCZALNYM PRZEZ PRZEPISY PRAWA FIRMA NOVELL ZRZEKA SIĘ
ODPOWIEDZIALNOŚCI I WYŁĄCZA SWOJĄ WSZELKĄ ODPOWIEDZIALNOŚĆ Z TYTUŁU WSZELKICH
DOROZUMIANYCH GWARANCJI, W TYM GWARANCJI DOTYCZĄCYCH PRZYDATNOŚCI HANDLOWEJ,
PRZYDATNOŚCI DO OKREŚLONEGO CELU, TYTUŁU WŁASNOŚCI ORAZ NIENARUSZANIA PRAW OSÓB
TRZECICH. FIRMA NOVELL NIE UDZIELA ŻADNYCH GWARANCJI, NIE SKŁADA ŻADNYCH
OŚWIADCZEŃ ANI NIE PODEJMUJE ŻADNYCH ZOBOWIĄZAŃ INNYCH NIŻ TE, KTÓRE ZOSTAŁY
WYRAŹNIE SFORMUŁOWANE W NINIEJSZEJ OGRANICZONEJ GWARANCJI. FIRMA NOVELL NIE
GWARANTUJE, ŻE OPROGRAMOWANIE LUB USŁUGI BĘDĄ SPEŁNIAĆ WYMAGANIA LICENCJOBIORCY
ANI ŻE DZIAŁANIE OPROGRAMOWANIA LUB USŁUG BĘDZIE NIEPRZERWANE.  Niektóre
jurysdykcje nie zezwalają na wyłączanie ani ograniczanie gwarancji, dlatego
część powyższych postanowień może nie mieć zastosowania w przypadku konkretnego
Licencjobiorcy. Niniejsza ograniczona gwarancja przyznaje Użytkownikowi
określone prawa, przy czym Użytkownik może także posiadać inne prawa w
zależności od ustawodawstwa krajowego lub jurysdykcji.

OGRANICZENIE ODPOWIEDZIALNOŚCI

(a) Straty wtórne. FIRMA NOVELL ANI JEJ LICENCJODAWCY, JEDNOSTKI ZALEŻNE I
PRACOWNICY W ŻADNYM PRZYPADKU NIE PONOSZĄ ODPOWIEDZIALNOŚCI ZA ŻADNE
SZCZEGÓLNE, UBOCZNE, WYNIKOWE, POŚREDNIE, DELIKTOWE, FINANSOWE ANI MORALNE
SZKODY WYNIKAJĄCE Z UŻYWANIA LUB NIEMOŻNOŚCI KORZYSTANIA Z OPROGRAMOWANIA LUB
USŁUG, W TYM W SZCZEGÓLNOŚCI ZA UTRATĘ ZYSKÓW LUB DANYCH ALBO NIEMOŻNOŚĆ
PROWADZENIA DZIAŁALNOŚCI, NAWET JEŚLI PODMIOTY TE ZOSTAŁY POWIADOMIONE O
MOŻLIWOŚCI POWSTANIA POWYŻSZYCH SZKÓD.
(b) Szkody bezpośrednie. W ŻADNYM PRZYPADKU CAŁKOWITA ODPOWIEDZIALNOŚĆ FIRMY
NOVELL ZA BEZPOŚREDNIE SZKODY NA MIENIU LUB OSOBIE (WYNIKAJĄCE Z POJEDYNCZYCH
ZDARZEŃ LUB Z ICH SERII) NIE PRZEKROCZY KROTNOŚCI LICZBY 1,25 I KWOTY
ZAPŁACONEJ PRZEZ LICENCJOBIORCĘ ZA OPROGRAMOWANIE LUB USŁUGI, W ZWIĄZKU Z
KTÓRYMI POWSTAŁO ROSZCZENIE (LUB KWOTY 50 USD, JEŚLI LICENCJOBIORCA UZYSKAŁ
OPROGRAMOWANIE BEZPŁATNIE).  Powyższe wyłączenia i ograniczenia nie mają
zastosowania w przypadku roszczeń dotyczących śmierci lub uszkodzenia ciała. Na
obszarze jurysdykcji, która nie zezwala na wyłączenie lub ograniczenie
odszkodowań, odpowiedzialność firmy Novell będzie ograniczona lub wyłączona w
maksymalnym zakresie dopuszczalnym przez daną jurysdykcję.

WARUNKI OGÓLNE

Okres obowiązywania.  Niniejsza Umowa wchodzi w życie z dniem legalnego nabycia
Oprogramowania przez Licencjobiorcę i zostaje automatycznie rozwiązana, jeśli
Licencjobiorca naruszy którekolwiek z postanowień w niej zawartych.   

Testowanie wydajności. Ograniczenia dotyczące testowania wydajności dotyczą
Licencjobiorcy, który jest deweloperem lub licencjodawcą oprogramowania lub
który przeprowadza testy na Oprogramowaniu na polecenie albo w imieniu
dewelopera lub licencjodawcy oprogramowania. Bez uprzedniej pisemnej zgody
firmy Novell, nieudzielanej tylko w uzasadnionych przypadkach, nie wolno
publikować ani ujawniać jakiejkolwiek stronie trzeciej wyników jakichkolwiek
testów wydajności Oprogramowania. Jeśli Użytkownik jest licencjodawcą produktów
o zbliżonej funkcjonalności lub konkurencyjnych względem Oprogramowania (dalej
zwanych „Produktami podobnymi”) albo działa na rzecz takiego Licencjodawcy, to
publikowanie lub ujawnianie informacji o wydajności Oprogramowania mimo
powyższego zastrzeżenia sprawi, że firma Novell będzie mieć prawo do
przeprowadzenia testów wydajności Produktów podobnych oraz ujawnienia i
opublikowania informacji o wynikach tych testów. Firma Novell może skorzystać z
tego prawa niezależnie od wszelkich zastrzeżeń w umowie licencyjnej użytkownika
Produktu podobnego, a ponadto może podjąć inne kroki, do których jest
upoważniona. Użytkownik niniejszym potwierdza, że jest upoważniony do
przyznania takiego prawa firmie Novell.

Projekty Open Source.  Żadne z postanowień niniejszej Umowy nie zastrzega ani
nie ogranicza praw i zobowiązań Licencjobiorcy ani postanowień, którym
Licencjobiorca może podlegać w związku z jakimikolwiek licencjami na otwarty
kod źródłowy, dotyczącymi jakiegokolwiek kodu źródłowego zawartego w
Oprogramowaniu, ani w żaden inny sposób nie wpływa na te prawa, zobowiązania i
postanowienia.

Transferowanie.  Niniejsza Umowa nie może zostać przeniesiona lub scedowana bez
uprzedniej pisemnej zgody firmy Novell.

Prawo obowiązujące i właściwa jurysdykcja.  Niniejsza Umowa podlega prawu stanu
Utah, USA. Wszelkie działania prawne związane z niniejszą Umową mogą być
podejmowane tylko przez sądy właściwej jurysdykcji stanu Utah. Jeśli jednak
kraj zamieszkania Użytkownika jest państwem członkowskim Unii Europejskiej lub
Europejskiego Stowarzyszenia Wolnego Handlu, niniejsza Umowa będzie podlegać
prawu tego kraju, a wszelkie działania prawne będą mogły być podejmowane tylko
przez sądy właściwej jurysdykcji tego kraju.

Całość porozumienia.  Niniejsza Umowa stanowi całość porozumienia zawartego
między firmą Novell a Licencjobiorcą. Treść umowy może być poprawiana lub
modyfikowana wyłącznie w formie pisemnej za zgodą Licencjobiorcy i
upoważnionego przedstawiciela firmy Novell. ŻADEN LICENCJODAWCA, DYSTRYBUTOR,
DEALER, SPRZEDAWCA DETALICZNY, PODMIOT ZAJMUJĄCY SIĘ ODSPRZEDAŻĄ, REPREZENTANT
HANDLOWY ANI PRACOWNIK NIE JEST UPOWAŻNIONY DO ZMIANY NINIEJSZEJ UMOWY ANI DO
SKŁADANIA OŚWIADCZEŃ LUB PODEJMOWANIA ZOBOWIĄZAŃ, KTÓRE RÓŻNIĄ SIĘ OD
POSTANOWIEŃ NINIEJSZEJ UMOWY LUB JĄ ROZSZERZAJĄ.

Zrzeczenie się praw.  Żadne zrzeczenie się praw wynikających z niniejszej Umowy
nie będzie prawomocne bez zachowania formy pisemnej i podpisu upoważnionego
przedstawiciela strony, której dane zrzeczenie dotyczy.  Żadne zrzeczenie się
przeszłych lub obecnych praw wynikających z naruszenia lub braku realizacji
któregoś z postanowień niniejszej Umowy nie będzie uznane za zrzeczenie się
jakichkolwiek innych praw wynikających z niniejszej Umowy w przyszłości.

Podzielność postanowień licencji.  Jeśli jakiekolwiek postanowienie niniejszej
Umowy okaże się nieważne lub niewykonalne, będzie ono interpretowane,
ograniczone, zmodyfikowane lub, jeśli zajdzie potrzeba, całkowicie bądź
częściowo usunięte w zakresie niezbędnym do wyeliminowania powstałej
nieważności lub niewykonalności, przy czym pozostałe postanowienia niniejszej
Umowy pozostaną w mocy.

Ograniczenia eksportowe.  Wszelkie produkty lub informacje techniczne
udostępniane w ramach niniejszej Umowy mogą podlegać przepisom eksportowym w
Stanach Zjednoczonych i przepisom handlowym w innych krajach. Strony wyrażają
zgodę na przestrzeganie wszystkich przepisów dotyczących kontroli eksportu oraz
na uzyskanie wymaganych licencji lub upoważnień do eksportu, reeksportu lub
importu materiałów przeznaczonych do odbioru.  Strony zobowiązują się, że nie
będą eksportować ani reeksportować produktów do podmiotów znajdujących się na
liście podmiotów objętych zakazem eksportu przez Stany Zjednoczone ani do
krajów objętych embargiem i krajów określanych jako terrorystyczne, zgodnie z
przepisami eksportowymi obowiązującymi w Stanach Zjednoczonych.  Strony nie
będą wykorzystywać dostarczanych produktów do niedozwolonych zastosowań w broni
nuklearnej, rakietowej, chemicznej bądź biologicznej.  Przed próbą eksportu
produktów firmy Novell ze Stanów Zjednoczonych prosimy odwiedzić stronę
internetową Biura Przemysłu i Bezpieczeństwa pod adresem www.bis.doc.gov.
Więcej informacji na temat eksportowania oprogramowania firmy Novell można
znaleźć na stronie http://www.novell.com/company/legal/.  Na żądanie firma
Novell przekaże szczegółowe informacje dotyczące określonych ograniczeń.  Firma
Novell nie ponosi odpowiedzialności za niedopełnienie przez Użytkownika
obowiązku otrzymania wszelkich niezbędnych pozwoleń eksportowych.

Ograniczone prawa rządu Stanów Zjednoczonych.  Używanie, powielanie i
ujawnianie przez rząd Stanów Zjednoczonych podlega ograniczeniom ujętym w
przepisach FAR § 52.227-14 (z czerwca 1987 roku) z poprawką III (z czerwca 1987
roku), FAR § 52.227-19 (z czerwca 1987 roku) i DFARS § 252.227-7013 (b)(3) (z
listopada 1995 roku) oraz stosownym przepisom o następstwie prawnym. 

Stroną kontraktu/producentem jest firma Novell, Inc., 1800 South Novell Place,
Provo, Utah 84606, USA.

Inne.  Niniejszym stwierdza się, że w odniesieniu do Oprogramowania nie jest
stosowana konwencja Organizacji Narodów Zjednoczonych dotycząca zawierania umów
w zakresie międzynarodowej sprzedaży towarów.

(c) 1993, 2000–2010 Novell, Inc. Wszelkie prawa zastrzeżone.
(04232010)

Novell i SUSE LINUX są znakami towarowymi firmy Novell, Inc. zastrzeżonymi w
USA i w innych krajach, a SLES jest znakiem towarowym firmy Novell, Inc. w USA
i w innych krajach. 

Wszystkie znaki towarowe innych firm stanowią własność ich odpowiednich
właścicieli.




