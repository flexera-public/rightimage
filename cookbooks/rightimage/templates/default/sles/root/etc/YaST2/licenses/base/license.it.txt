Contratto di licenza del software Novell(R) SUSE(R) Linux Enterprise Server
("SLES (tm)")11 SP1

LEGGERE ATTENTAMENTE IL PRESENTE CONTRATTO DI LICENZA. PER POTER INSTALLARE O
ALTRIMENTI USARE IL SOFTWARE (E I SUOI COMPONENTI), È NECESSARIO ACCETTARE I
TERMINI E LE CONDIZIONI DEL PRESENTE CONTRATTO. QUALORA L'UTENTE NON ACCETTI
TUTTE LE CONDIZIONI IN ESSO CONTENUTE, NON DOVRÀ SCARICARE, INSTALLARE O
UTILIZZARE IL SOFTWARE.

DIRITTI E LICENZE

Il presente Contratto di Licenza per il Software Novell ("Contratto")
intercorre tra l'Utente (una persona fisica o giuridica) e Novell, Inc.
("Novell"). Il prodotto software identificato nel titolo del presente
Contratto, i supporti (se esistenti) e la documentazione di accompagnamento
(collettivamente definiti "Software") sono protetti dalle leggi degli Stati
Uniti ("U.S.A.") e dalle disposizioni dei trattati internazionali sul copyright
e sono soggetti alle condizioni del presente Contratto.  Qualsiasi versione di
aggiornamento o di supporto del presente Software di cui si è effettuato il
download o ricevuta dall'Utente e non accompagnata da un contratto di licenza
che sostituisce espressamente il presente Contratto è considerata Software e
soggetta alle condizioni del presente Contratto. Qualora il Software sia una
versione di aggiornamento o di supporto, l'Utente dovrà disporre della versione
concessa in licenza e della quantità di Software oggetto dell'aggiornamento o
del supporto per potere installare o utilizzare la versione di aggiornamento o
di supporto. 

Il Software è un sistema operativo modulare costituito da numerosi componenti
che possono essere soggetti a condizioni di licenza distinte.  Il Software è un
lavoro collettivo di Novell; benché Novell non sia titolare dei diritti di
autore relativi a ogni componente del Software, possiede comunque il copyright
relativo al lavoro collettivo del Software.  

La maggior parte dei componenti è costituita da pacchetti open source
sviluppati da altri produttori e ceduti in base a termini e condizioni di
licenza specifici. I diritti di licenza dell'Utente relativamente ai singoli
componenti accompagnati da contratti di licenza separati sono definiti dalle
condizioni di tali contratti. Nulla nel presente contratto limiterà o
altrimenti pregiudicherà i diritti o gli obblighi dell'Utente o le condizioni
alle quali l'Utente sarà soggetto; tuttavia, qualora l'Utente distribuisca
copie dei componenti indipendentemente, dovrà rimuovere tutti i marchi
registrati, i segni distintivi e i logo di Novell da ciascuna copia.

L'Utente potrà effettuare e utilizzare un numero illimitato di copie del
Software all'interno dell'Organizzazione. Il termine "Organizzazione" indica
una società legalmente costituita ed esclude eventuali società sussidiarie e
controllate con autonomia giuridica o finanziaria. Esempi di Organizzazione nel
settore privato sono società, partnership o società fiduciarie, con
l'esclusione di consociate e affiliate con partita IVA propria o numero di
registrazione separato. Nel settore pubblico, esempi di Organizzazione sono
enti governativi specifici o autorità pubbliche locali.

ALTRI TERMINI E LIMITAZIONI DELLA LICENZA

Il Software è protetto dalle leggi del copyright e dai trattati degli Stati
Uniti ("U.S.") e di altri Paesi, ed è soggetto ai termini del presente
Contratto. Il Software viene concesso in licenza all'Utente e non viene
venduto.

Il Software può essere fornito con altri programmi software ("Programmi in
bundle"). I diritti dell'Utente relativamente all'uso dei Programmi in bundle
forniti con licenza a parte sono disciplinati dai termini e dalle condizioni
definiti in tale licenza. Nessuna parte del presente Contratto potrà limitare o
altresì modificare i diritti e gli obblighi dell'Utente o comunque le
condizioni a cui l'Utente è tenuto a sottostare ai sensi di quanto specificato
nei termini e nelle condizioni della suddetta licenza.  

Novell si riserva tutti i diritti non espressamente concessi all'Utente.
L'Utente non può 1) decodificare, decompilare o disassemblare il Software,
fatta eccezione per i casi espressamente consentiti dalle leggi in vigore; o
(2) trasferire, in tutto o in parte, il Software o i diritti di licenza
previsti dal presente Contratto.

MANUTENZIONE E SUPPORTO

Novell non è tenuta a fornire assistenza o manutenzione a meno che l'Utente non
abbia acquistato un'offerta che includa espressamente i servizi di assistenza o
manutenzione. Se l'Utente acquista una tale offerta e questa non include un
contratto specifico per i servizi di assistenza o manutenzione ("Servizi"), si
applicheranno a questi le condizioni del presente Contratto.  Per ulteriori
informazioni sulle offerte di supposto attuali di Novell, vedere il sito Web
http://www.novell.com/support.

DIRITTI DI PROPRIETÀ

All'Utente non viene trasferito alcun titolo o diritto di proprietà sul
Software.  Novell e/o i suoi concessori di licenza mantengono tutti i titoli e
i diritti di proprietà intellettuale sul Software e sui Servizi, inclusi quelli
di adattamento o copia. I materiali eventualmente ricevuti come parte dei
Servizi non accompagnati da condizioni che sostituiscono espressamente il
presente Contratto sono considerati Software e soggetti alle condizioni del
presente Contratto.  L'Utente acquisisce esclusivamente il diritto all'uso del
Software.

GARANZIA LIMITATA

Per i novanta (90) giorni successivi alla data di acquisto del Software da
parte dell'Utente, Novell garantisce che (1) ogni supporto sul quale il
Software viene fornito è privo di difetti fisici e che (2) il Software sarà
conforme nella sostanza alla documentazione che lo accompagna. Qualora gli
elementi difettosi siano restituiti a Novell o l'Utente fornisca a Novell un
resoconto scritto sulla non conformità entro novanta (90) giorni dalla data di
acquisto, Novell provvederà, a sua unica discrezione, a risolvere la non
conformità o a rimborsare totalmente le spese di acquisto del Software. Tale
garanzia decade nel caso di uso o modifica non autorizzati del Software. LA
SUDDETTA LICENZA RAPPRESENTA L'UNICO RIMEDIO ESCLUSIVO SPETTANTE ALL'UTENTE E
SOSTITUISCE OGNI ALTRA GARANZIA ESPLICITA O IMPLICITA. (La suddetta garanzia
non si applica al Software fornito gratuitamente. TALE SOFTWARE VIENE FORNITO
"COME TALE" SENZA ALCUN TIPO DI GARANZIA).

Servizi.  Novell garantisce che i Servizi acquistati saranno forniti con
professionalità in conformità agli standard di settore generalmente accettati.
La presente garanzia avrà efficacia per i novanta (90) giorni successivi
all'erogazione dei Servizi. In caso di qualsiasi violazione della presente
garanzia, Novell si obbliga, a sua discrezione, a correggere i Servizi in modo
da renderli conformi alla presente garanzia ovvero a rimborsare le spese pagate
dall'Utente per la parte dei Servizi non conforme alla garanzia.  Poiché, nel
corso dell'esecuzione dei servizi di assistenza tecnica, i file potrebbero
essere modificati o danneggiati, l'Utente acconsente a prendere provvedimenti
adeguati per isolare ed eseguire il backup dei propri sistemi.

IL SOFTWARE NON È PROGETTATO, PRODOTTO O DESTINATO ALL'USO O ALLA DISTRIBUZIONE
SU SISTEMI PER IL CONTROLLO CONTINUO IN AMBIENTI PERICOLOSI CHE RICHIEDONO
L'ASSOLUTA ASSENZA DI ERRORI, COME IMPIANTI NUCLEARI, SISTEMI DI NAVIGAZIONE,
SISTEMI DI COMUNICAZIONE, SISTEMI DI CONTROLLO, APPARECCHIATURE PER LA
RIANIMAZIONE/IL SUPPORTO VITALE O ALTRE APPLICAZIONI IN CUI IL GUASTO DEL
SOFTWARE POTREBBE PROVOCARE DIRETTAMENTE INCIDENTI MORTALI, LESIONI PERSONALI,
INFORTUNI FISICI O GRAVI DANNI ALL'AMBIENTE.

IL SOFTWARE È COMPATIBILE SOLO CON DETERMINATI COMPUTER E SISTEMI OPERATIVI E
NON È QUINDI GARANTITO PER I SISTEMI NON COMPATIBILI. Per informazioni sulla
compatibilità, contattare Novell o un rivenditore autorizzato Novell.

Prodotti non Novell. Il Software può includere o essere venduto insieme a
hardware o ad altri programmi software concessi in licenza o forniti da un
concessore di licenza diverso da Novell. NOVELL NON FORNISCE ALCUNA GARANZIA
PER I PRODOTTI O I SERVIZI DI TERZE PARTI. TALI PRODOTTI O SERVIZI VENGONO
FORNITI "COSÌ COME SONO". QUALSIASI SERVIZIO DI GARANZIA PER PRODOTTI DI TERZE
PARTI VERRÀ FORNITO DAL RELATIVO CONCESSORE DI LICENZA IN CONFORMITÀ ALLE
CONDIZIONI DI GARANZIA DEFINITE DALLO STESSO.

SALVO NEI CASI DIVERSAMENTE PREVISTI DALLA LEGGE, NOVELL NON RICONOSCE ALCUNA
GARANZIA IMPLICITA, INCLUSE LE GARANZIE DI COMMERCIABILITÀ, IDONEITÀ PER UNO
SCOPO PARTICOLARE, PROPRIETÀ O NON VIOLAZIONE DEI DIRITTI ALTRUI. NOVELL NON
CONCEDE ALCUNA GARANZIA NÉ RILASCIA ALCUNA ASSERZIONE O ASSICURAZIONE NON
ESPRESSAMENTE DICHIARATA IN QUESTA GARANZIA LIMITATA. NOVELL NON GARANTISCE CHE
IL SOFTWARE O I SERVIZI SODDISFINO LE NECESSITÀ DELL’UTENTE O CHE IL
FUNZIONAMENTO DEL SOFTWARE NON SUBIRÀ INTERRUZIONI.  Alcune giurisdizioni non
consentono determinate esclusioni e limitazioni di garanzia, pertanto alcune
parti delle suddette limitazioni potrebbero non essere applicabili all'Utente.
In aggiunta ai diritti specifici che la presente garanzia limitata riconosce
all'Utente, questo potrebbe godere di ulteriori diritti, che variano in base
alla giurisdizione.

LIMITAZIONE DI RESPONSABILITÀ

(a) Perdite consequenziali. IN NESSUN CASO NOVELL O ALCUNO DEI SUOI CONCESSORI
DI LICENZA, FILIALI O DIPENDENTI POTRÀ ESSERE RITENUTO RESPONSABILE DI DANNI
SPECIFICI, INCIDENTALI, CONSEQUENZIALI, INDIRETTI, COLPOSI, ECONOMICI O MORALI
DERIVANTI DALLA FRUIZIONE O MANCATA FRUIZIONE DEL SOFTWARE O DEI SERVIZI,
INCLUSI, SENZA ALCUNA LIMITAZIONE, I DANNI DERIVANTI DAL MANCATO GUADAGNO,
DANNI COMMERCIALI O PERDITE DI DATI, PER QUANTO A CONOSCENZA DELLA POSSIBILITÀ
DI TALI DANNI.
(b) Danni diretti. IN NESSUN CASO LA RESPONSABILITÀ GLOBALE DI NOVELL PER I
DANNI DIRETTI AI BENI O ALLE PERSONE (SIA IN UN'UNICA CHE IN PIÙ ISTANZE) POTRÀ
ESSERE SUPERIORE A 1,25 VOLTE L'IMPORTO PAGATO DALL'UTENTE PER L'ACQUISTO DEL
SOFTWARE O DEI SERVIZI NEL CASO DI RECLAMO AD ESSO RELATIVO [O ALLA SOMMA DI
CINQUANTA DOLLARI (US$ 50) SE IL SOFTWARE O I SERVIZI SONO STATI FORNITI
GRATUITAMENTE].  Le esclusioni e le limitazioni di cui sopra non si applicano
alle richieste di danni relative a incidenti mortali o infortuni personali.
Nelle giurisdizioni che non riconoscono l'esclusione o la limitazione dei
danni, la limitazione o l'esclusione di responsabilità di Novell sarà pari al
limite massimo previsto nella giurisdizione in questione.

CONDIZIONI GENERALI

Condizione.  Gli effetti del presente Contratto decorrono dal giorno in cui
l'Utente ha legalmente acquistato il Software e verranno automaticamente a
cessare in caso di violazione di uno qualsiasi dei suoi termini.   

Test di benchmark.  Le presenti limitazioni relative all'esecuzione dei test di
benchmark sono applicabili all'Utente nel caso in cui questi sia uno
sviluppatore o un concessore di licenza software o esegua test sul Software
alle dipendenze o per conto di uno sviluppatore o di un concessore di licenza
software. L'Utente non potrà pubblicare o altresì rivelare a terze parti i
risultati dei test di benchmark del Software senza la preventiva autorizzazione
scritta di Novell, che potrà rifiutarla solo per motivi ragionevoli. Se
l'utente è un concessionario di licenza di prodotti con funzioni simili o in
competizione con il Software ("Prodotti simili") o agisce per conto di tale
concessionario di licenza e pubblica o divulga informazioni relative al
benchmark del Software in violazione della presente limitazione, contrariamente
a quanto espresso nel Contratto di Licenza con l'utente finale del Prodotto
simile e in aggiunta a tutte le altre tutele di Novell disponibili, Novell avrà
il diritto di eseguire i test di benchmark sui Prodotti simili e di divulgare e
pubblicare tali informazioni sul benchmark e l'Utente dichiara in tal modo di
disporre dell'autorità di concedere tale diritto a Novell.

Open source.  Nessun elemento del presente Contratto limiterà o in alcun modo
pregiudicherà i diritti o gli obblighi dell'Utente o le condizioni a cui
l'Utente potrà essere soggetto, in conformità a eventuali licenze open source
per qualsiasi codice open source contenuto nel Software.

Trasferimento.  Il presente Contratto non può essere ceduto o trasferito senza
la preventiva autorizzazione scritta di Novell.

Legge applicabile e giurisdizione.  Il presente Contratto è disciplinato dalle
leggi dello Stato dello Utah, Stati Uniti. Qualsiasi azione legale relativa al
presente Contratto potrà quindi essere intrapresa solo tramite i tribunali di
una giurisdizione competente dello Stato dello Utah. Tuttavia, nel caso in cui
il paese principale di residenza dell'Utente sia uno stato membro dell'Unione
Europea o dell'EFTA, il presente Contratto sarà disciplinato dalle leggi del
paese in questione. Pertanto, ogni azione legale dovrà essere intrapresa
tramite i tribunali competenti per la giurisdizione del paese di residenza.

Contratto completo.  Il presente Contratto definisce tutti i termini
dell'accordo tra l'Utente e Novell e può essere rettificato o modificato solo
per iscritto mediante un accordo tra l'Utente e un rappresentante autorizzato
di Novell. NESSUN CONCESSIONARIO DI LICENZE, DISTRIBUTORE, RIVENDITORE,
CONCESSIONARIO, RAPPRESENTANTE O DIPENDENTE POTRÀ MODIFICARE IL PRESENTE
CONTRATTO O FORNIRE DICHIARAZIONI O PROMESSE DIVERSE O AGGIUNTIVE RISPETTO AI
TERMINI E ALLE CONDIZIONI INDICATI NEL PRESENTE CONTRATTO.

Rinuncia.  Eventuali rinunce ai diritti specificati dal presente Contratto
saranno valide solo se esposte per iscritto e firmate da un rappresentante
autorizzato dalla parte interessata. Eventuali rinunce a diritti passati o
attuali derivanti dalla violazione dei termini o dal mancato rispetto degli
stessi non potranno essere considerate come rinuncia a ogni eventuale diritto
derivante dal presente Contratto.

Separabilità di clausole.  Qualora una delle disposizioni del presente
Contratto risulti non valida o inapplicabile, tale disposizione verrà
riformulata, limitata, modificata o, se necessario, resa più severa fino ai
massimi limiti possibili e necessari per rendere la disposizione valida e
applicabile. Tuttavia, la modifica di una disposizione non avrà alcun effetto
sugli altri termini e condizioni del Contratto.

Conformità con le leggi sull'esportazione.  Qualsiasi informazione tecnica o
prodotto fornito in base a questo Contratto può essere soggetto ai controlli
statunitensi relativi alle esportazioni e alle leggi sul commercio in vigore in
altri paesi. Le parti si impegnano a rispettare le norme di esportazione e a
ottenere le licenze necessarie o le autorizzazioni per l'esportazione, la
riesportazione o l'importazione delle merci. Le parti si accordano a non
esportare o riesportare entità presenti nella lista dei prodotti e dei servizi
esclusi dall'esportazione in vigore negli Stati Uniti, nonché a non esportare o
riesportare verso paesi su cui grava l'embargo o facenti parte dell'elenco dei
paesi terroristi, come specificato nelle leggi sull'esportazione degli Stati
Uniti. Le parti accettano inoltre di non utilizzare i beni per impieghi finali
vietati di tipo nucleare o missilistico o di armamento chimico e biologico. Si
prega di consultare la pagina Web del Bureau of Industry and Security
(Dipartimento Industria e Sicurezza) www.bis.doc.gov prima di esportare i
prodotti Novell dagli Stati Uniti. Fare riferimento al sito
http://www.novell.com/company/legal/ per maggiori informazioni
sull'esportazione del software Novell.  Su richiesta, Novell fornirà all'Utente
informazioni specifiche relative alle restrizioni applicabili. Tuttavia, Novell
non si assume alcuna responsabilità per il mancato conseguimento da parte
dell'Utente delle necessarie autorizzazioni all'esportazione.

Limitazioni dei diritti del Governo degli Stati Uniti.  L'uso, la duplicazione
o la distribuzione del presente Software a uffici del Governo degli Stati Uniti
sono soggetti alle limitazioni specificate in FAR 52.227-14 (giugno 1987)
Alternate III (giugno 1987), FAR 52.227-19 (giugno 1987) o DFARS 252.227-7013
(b)(3) (Nov 1995) o altre clausole successive. 

Il contraente/produttore è Novell, Inc., 1800 South Novell Place, Provo, Utah
84606.

Altro.  L'applicazione della Convenzione delle Nazioni Unite sui contratti per
la vendita internazionale di beni è espressamente esclusa.

(c)1993, 2000-2010 Novell, Inc. Tutti i diritti riservati.
(04232010)

Novell e SUSE LINUX sono marchi registrati e SLES è un marchio di fabbrica di
Novell, Inc. negli Stati Uniti e in altri Paesi. 

Tutti i marchi di terze parti appartengono ai rispettivi proprietari.




