SUSE(R) Linux Enterprise Server („SLES (tm)”)11 SP1
Novell(R) szoftverlicenc-szerződés

A SZERZŐDÉST GONDOSAN OLVASSA EL. A SZOFTVER (ÉS ÖSSZETEVŐINEK) TELEPÍTÉSÉVEL
VAGY MÁS MÓDON TÖRTÉNŐ HASZNÁLATÁVAL ELFOGADJA EZEN SZERZŐDÉS FELTÉTELEIT. HA
NEM FOGADJA EL A FELTÉTELEKET, NE TÖLTSE LE, NE TELEPÍTSE ÉS NE HASZNÁLJA A
SZOFTVERT.

JOGOK ÉS LICENCEK

A jelen Novell szoftverlicenc-szerződés („Szerződés”) jogszerű megállapodás Ön
(egy jogi vagy egy természetes személy) és a Novell, Inc. („Novell”) között.  A
Szerződés címében megnevezett szoftvertermék, adathordozó (ha van ilyen) és a
kísérő dokumentáció (a továbbiakban összefoglaló néven: „Szoftver”) az Egyesült
Államok és más országok szerzői jogi törvényeinek és egyezményeinek védelme
alatt áll, és a jelen Szerződés hatálya alá esik.  Minden letöltött vagy egyéb
módon kézhez kapott, a Szoftverhez tartozó frissítés és terméktámogatási
kiadás, amelyhez nincs külön, a jelen szerződést felülbíráló licencszerződés
mellékelve, a Szoftver részének tekintendő, és ennek megfelelően a jelen
Szerződés rendelkezései vonatkoznak rá.  Ha a jelen Szoftver frissítés vagy
terméktámogatás keretében kapott kiadás, akkor a frissítési vagy
terméktámogatási kiadás telepítéséhez vagy használatához Önnek rendelkeznie
kell a frissíteni kívánt Szoftver megfelelő verziójával, amelyhez megfelelő
példányszámú, érvényes licenc tartozik. 

A Szoftver egy több összetevőből álló moduláris kialakítású operációs rendszer,
amelynek összetevőire külön licencfeltételek vonatkozhatnak.  A Szoftver a
Novell kollektív munkájának eredménye; és annak ellenére, hogy nincs a Novell
tulajdonában a Szoftver valamennyi összetevője, a Szoftverrel kapcsolatos
kollektív munkára vonatkozó szerzői jog a Novell tulajdona.  

Az összetevők többsége függetlenül kifejlesztett nyílt forráskódú csomag,
amelyhez külön licencfeltételek tartoznak.    Az egyes külön
licencfeltételekkel ellátott összetevőkhöz tartozó licencjogait azok a
licencfeltételek határozzák meg; a jelen szerződés feltételei semmilyen
mértékben nem korlátozzák és egyéb módon sem befolyásolják az ilyen
licencfeltételek szerint Önt megillető esetleges jogokat és az Ön
kötelezettségeit, vagy az Önre vonatkozó feltételeket; ha azonban Ön a Szoftver
bármelyik összetevőjének másolatát a Szoftvertől elkülönítve terjeszti, minden
példányról el kell távolítania a Novell védjegyeit, arculati jegyeit és
emblémáit.

A Szervezetén belül korlátlan számú példányt készíthet a Szoftverről, és a
Szoftver korlátlan számú példányát használhatja. A „Szervezet” kifejezés jogi
személyt jelent, de nem értendők ide az olyan leányvállalatok és társult
vállalkozások, amelyek adózási vagy jogi szempontból külön kezelendők. A
magánszektorban Szervezet lehet például egy vállalat, egy társulás vagy egy
tröszt, kivéve a szervezet összes olyan leányvállalatát vagy társult
vállalkozását, amelynek külön adószáma vagy cégbejegyzési száma van. A
közszektorban Szervezet lehet például egy meghatározott kormányzati testület
vagy egy helyi hatóság.

EGYÉB LICENCFELTÉTELEK ÉS KORLÁTOZÁSOK

A Szoftvert az Egyesült Államok („USA”) és más országok szerzői jogi törvényei
és egyezményei védik, és a jelen Szerződés feltételei vonatkoznak rá.  Ön a
Szoftver licencét kapta meg, nem magát a Szoftvert.

A Szoftver lehet együtt csomagolva más szoftverprogramokkal („Együtt csomagolt
programok”). Az egyes külön licencfeltételekkel ellátott Együtt csomagolt
programokhoz tartozó licencjogait azok a licencfeltételek határozzák meg; a
jelen Szerződés feltételei semmilyen mértékben nem korlátozzák és egyéb módon
sem befolyásolják az ilyen licencfeltételek szerint Önt megillető esetleges
jogokat és az Ön kötelezettségeit vagy az Önre vonatkozó feltételeket.  

A Novell minden jogot fenntart, amelyet kifejezetten meg nem adott Önnek. 1)
Nem fordíthatja és nem fejtheti vissza a Szoftvert, és nem elemezheti annak
belső felépítését, csak a vonatkozó törvényi rendelkezésekben kifejezetten
engedélyezett módon és mértékben; és (2) nem adhatja tovább a jelen
Szerződésben foglalt Szoftvert vagy licencjogokat sem részben, sem egészében.

KARBANTARTÁS ÉS TÁMOGATÁS

A Novell nem köteles a Szoftver támogatására vagy karbantartására, kivéve, ha a
megvásárolt szolgáltatás kifejezetten tartalmazza a szoftvertámogatást vagy a
karbantartást.  Amennyiben Ön ilyen jellegű szolgáltatást vásárol, és nincs
különálló, kifejezetten a támogatási vagy karbantartási szolgáltatásokra
vonatkozó szerződés, akkor a támogatási vagy karbantartási szolgáltatások
(továbbiakban: Szolgáltatások) vonatkozásában jelen Szerződés rendelkezései az
irányadók.  A Novell aktuális támogatási ajánlatairól a
http://www.novell.com/support címen találhatók további tudnivalók.

TULAJDONJOGOK

A Szoftverrel kapcsolatban Ön semmiféle jogcímet vagy tulajdonjogot nem szerez.
 A Szoftverrel és a Szolgáltatásokkal kapcsolatos minden szellemi tulajdonjog
és jogcím, beleértve az azok adaptációira és másolataira vonatkozó jogokat is,
a Novell és/vagy licenceket forgalmazó vállalatok tulajdona.  A Szolgáltatások
keretében kapott bármilyen anyag, amelyhez nincsenek külön, a jelen szerződést
felülbíráló használati feltételek mellékelve, a Szoftver részének tekintendő,
és ennek megfelelően a jelen Szerződés rendelkezései vonatkoznak rá.  A licenc
megszerzésével Ön csak a Szoftver használatára kapott feltételekhez kötött
engedélyt.

KORLÁTOZOTT GARANCIA

A Novell a vásárlás dátumától számított kilencven (90) napon keresztül
garantálja, (1) hogy minden adathordozó, amelyen a Szoftvert szállítja, mentes
a fizikai hibáktól; és (2) a Szoftver működése lényegében megfelel a vele
szállított dokumentációban ismertetettnek.  Ha a vásárlástól számított
kilencven (90) napon belül visszajuttatja a Novellnek a hibás cikkeket, illetve
bejelenti a leírástól való eltérést, a Novell saját kizárólagos hatáskörében
dönt arról, hogy megoldást nyújt-e az eltérésre, vagy visszatéríti Önnek a
Szoftverért kifizetett licencdíjakat. A Szoftver nem rendeltetésszerű
használata vagy nem engedélyezett módosítása érvényteleníti a jelen garanciát.
A FENTI GARANCIA AZ EGYETLEN ÉS KIZÁRÓLAGOS JOGORVOSLAT, AMELYET ÖN IGÉNYBE
VEHET, ÉS HELYETTESÍT MINDEN EGYÉB KIFEJEZETT ÉS HALLGATÓLAGOS GARANCIÁT.  (A
fenti garancia nem érvényes az ingyenesen biztosított Szoftverekre.  AZ ILYEN
SZOFTVERT CSAK „JELENLEGI FORMÁJÁBAN”, BÁRMIFÉLE GARANCIA NÉLKÜL KAPTA MEG.)

Szolgáltatások. A Novell szavatolja, hogy professzionális módon, az általánosan
elfogadott iparági szabványokkal összhangban nyújtja a Szolgáltatásokat.  Ez a
szavatosság a szolgáltatások elfogadását követő 90 napig érvényes.  E
szavatosság megsértése esetén a Novell egyedüli kötelessége, hogy – saját
belátása szerint – módosítsa a Szolgáltatásokat, hogy azok megfeleljenek ennek
a szavatosságnak, illetve térítse vissza az Ön által a Novell számára fizetett
összegnek akkora részét, amely az ezen szavatosság előírásait nem teljesítő
Szolgáltatásokat fedezi.  Mivel a Novell által nyújtott műszaki szolgáltatások
során bizonyos fájlok módosulhatnak vagy sérülhetnek, az Ön felelőssége
rendszereinek elszigetelése és biztonsági mentése.

A SZOFTVERT NEM VESZÉLYES, HIBAMENTES MŰKÖDÉST MEGKÖVETELŐ ONLINE
VEZÉRLŐBERENDEZÉSEKKEL EGYÜTT TÖRTÉNŐ HASZNÁLATRA VAGY FORGALMAZÁSRA TERVEZTÜK
ÉS GYÁRTOTTUK, ILLETVE NEM ILYEN CÉLOKRA SZOLGÁL; NEM ALKALMAS TEHÁT NUKLEÁRIS
LÉTESÍTMÉNYEKBEN, REPÜLÉSIRÁNYÍTÓ RENDSZEREKBEN, KOMMUNIKÁCIÓS ÉS
VEZÉRLŐRENDSZEREKBEN, KÖZVETLEN ÉLETFENNTARTÓ ESZKÖZÖKBEN, FEGYVERRENDSZEREKBEN
ÉS MÁS OLYAN HELYEN TÖRTÉNŐ HASZNÁLATRA, AHOL A SZOFTVER HIBÁJA KÖZVETLENÜL
HALÁLT, SZEMÉLYI SÉRÜLÉST VAGY SÚLYOS FIZIKAI ÉS KÖRNYEZETI KÁROKAT OKOZHAT.

A SZOFTVER CSAK BIZONYOS SZÁMÍTÓGÉPEKKEL ÉS OPERÁCIÓS RENDSZEREKKEL
KOMPATIBILIS. NEM KOMPATIBILIS RENDSZEREK ESETÉRE NEM NYÚJTUNK GARANCIÁT A
SZOFTVERRE. A kompatibilitással kapcsolatos felvilágosításért forduljon a
Novell vállalathoz vagy a viszonteladóhoz.

Nem Novell-termékek.  A Szoftvernek részei lehetnek, illetve vele együtt
csomagolva lehetnek a Novell vállalattól független licencadótól származó
hardvereszközök vagy szoftverprogramok is. A NOVELL NEM VÁLLAL GARANCIÁT MÁS
CÉGEK TERMÉKEIRE VAGY SZOLGÁLTATÁSAIRA. MINDEN ILYEN TERMÉK VAGY SZOLGÁLTATÁS
„ADOTT ÁLLAPOTÁBAN” KERÜL FORGALOMBA. A NEM A NOVELL ÁLTAL GYÁRTOTT TERMÉKEKRE
AZOK LICENCADÓJA VÁLLAL GARANCIÁT AZ ADOTT LICENCADÓ VONATKOZÓ
GARANCIAFELTÉTELEINEK MEGFELELŐEN.

AMENNYIBEN A TÖRVÉNY MÁS MÓDON EZT NEM KORLÁTOZZA, A NOVELL ELHÁRÍT ÉS KIZÁR
MINDENNEMŰ VÉLELMEZETT GARANCIÁT, BELEÉRTVE AZ ELADHATÓSÁGRA, AZ ADOTT CÉLRA
VALÓ ALKALMASSÁGRA, A JOGCÍMRE VAGY A JOGSÉRTÉSMENTESSÉGRE VONATKOZÓ GARANCIÁT
IS. A NOVELL SEMMILYEN OLYAN GARANCIÁT, KÖTELEZETTSÉGET ÉS ÍGÉRETET NEM VÁLLAL,
AMELY NINCS KIFEJEZETTEN RÖGZÍTVE A JELEN KORLÁTOZOTT GARANCIÁBAN. A NOVELL NEM
GARANTÁLJA, HOGY A SZOFTVER VAGY A SZOLGÁLTATÁS KIELÉGÍTI AZ ÖN ÁLTAL
TÁMASZTOTT KÖVETELMÉNYEKET, ÉS NEM GARANTÁLJA A SZOFTVER VAGY A SZOLGÁLTATÁS
ZAVARTALAN MŰKÖDÉSÉT SEM.  Vannak jogrendszerek, amelyek nem engedélyezik
bizonyos garanciák kizárását vagy korlátozását, így előfordulhat, hogy a fenti
korlátozások egy része nem vonatkozik Önre. A jelen korlátozott garancia
bizonyos jogokkal ruházza fel Önt. Ezenkívül más, országonként vagy
jogrendszerenként eltérő jogai is lehetnek.

FELELŐSSÉGKORLÁTOZÁS

(a) Járulékos veszteségek.  SEM A NOVELL, SEM ANNAK LICENCADÓI, LEÁNYVÁLLALATAI
VAGY ALKALMAZOTTAI NEM VÁLLALNAK FELELŐSSÉGET SEMMILYEN KÖRÜLMÉNYEK KÖZÖTT A
SZOFTVER VAGY A SZOLGÁLTATÁS HASZNÁLATÁBÓL VAGY HASZNÁLHATATLANSÁGÁBÓL EREDŐ
KÜLÖNLEGES, VÉLETLEN, JÁRULÉKOS, KÖZVETETT, JOGSÉRTŐ, GAZDASÁGI VAGY
BÜNTETŐJOGI KÁRÉRT, BELEÉRTVE, DE EZEKRE NEM KORLÁTOZVA, AZ ELMARADT
NYERESÉGÉRT, ELVESZTETT ÜZLETI LEHETŐSÉGÉRT VAGY ADATÉRT, MÉG ABBAN AZ ESETBEN
SEM, HA FIGYELMEZTETTÉK A KÁR BEKÖVETKEZTÉNEK LEHETŐSÉGÉRE.
(b) Közvetlen károk. A NOVELL ÖSSZEVONT FELELŐSSÉGE KÖZVETLEN TÁRGYI VAGY
SZEMÉLYI KÁROK ESETÉN (FÜGGETLENÜL ATTÓL, HOGY EGY ESEMÉNY VAGY ESEMÉNYEK
SOROZATA TÖRTÉNT-E) SEMMILYEN ESETBEN NEM HALADHATJA MEG A KÁRRAL ÖSSZEFÜGGŐ
SZOFTVERÉRT VAGY SZOLGÁLTATÁSÉRT ÖN ÁLTAL FIZETETT VÉTELÁR 1,25-SZÖRÖSÉT
[ILLETVE 50 AMERIKAI DOLLÁRT, HA INGYEN JUTOTT A SZOFTVERHEZ].  A fenti
kizárások és korlátozások nem vonatkoznak a halálhoz és a személyi sérüléshez
kapcsolódó követelésekre. A kártérítési felelősség kizárását és korlátozását
tiltó jogrendszerekben a Novell az adott jogrendszer által megengedett
maximális mértékben kizárja, illetve korlátozza a felelősségét.

ÁLTALÁNOS FELTÉTELEK

Hatály.  A jelen Szerződés azon a napon lép hatályba, amelyen Ön jogszerűen
megvásárolja a szoftvert, és automatikusan hatályát veszti, ha Ön a Szerződés
bármely rendelkezését megsérti.  

Teljesítményteszt.  A jelen teljesítményvizsgálati korlátozás akkor vonatkozik
Önre, ha Ön szoftverfejlesztő vagy licencadó, illetve ha Ön teszteli a
Szoftvert a szoftverfejlesztő vagy licencadó utasításai szerint vagy nevében. 
A Novell indokolatlanul vissza nem tartható előzetes írásbeli hozzájárulása
nélkül Ön nem hozhatja nyilvánosságra vagy nem adhatja át harmadik félnek a
Szoftver bármely teljesítményvizsgálatának eredményeit. Ha Ön olyan termékek
licencadója,amelyek funkciójukat tekintve hasonlóak a Szoftverhez, vagy a
Szoftver konkurensei (Hasonló termékek), illetve ilyen licencadó nevében jár
el, és a jelen korlátozás megszegésével közreadja a Szoftver
teljesítményvizsgálatának eredményeit, akkor tekintet nélkül a Hasonló termék
végfelhasználói licencszerződésében foglalt ellentétes rendelkezésekre, és a
Novellt megillető esetleges egyéb jogorvoslat mellett, a Novellnek jogában áll
teljesítményvizsgálatokat végezni  a Hasonló termékeken és nyilvánosságra hozni
ezen teljesítményvizsgálatok eredményeit; és Ön ezúton kifejezi, hogy jogosult
ilyen jogot biztosítani a Novellnek.

Nyílt forráskód.  A jelen Szerződés feltételei semmilyen mértékben nem
korlátozzák, és egyéb módon sem befolyásolják a Szoftverben található bármely
nyílt forráskódhoz tartozó bármely vonatkozó nyílt forráskódú licenc szerint
Önt megillető esetleges jogokat és az Ön kötelezettségeit, vagy az Önre
vonatkozó feltételeket.

Átadás.  Tilos a jelen Szerződést a Novell előzetes írásbeli hozzájárulása
nélkül átruházni vagy megbízásba adni.

Illetékes joghatóság.  A jelen Szerződésre az Egyesült Államok Utah államának
törvényei vonatkoznak. A jelen szerződéshez kapcsolódó esetleges jogviták
csakis Utah állam illetékes bíróságai előtt rendezhetők.  Ha viszont az Ön
elsődleges lakóhelye, illetve székhelye az Európai Unió vagy az Európai
Szabadkereskedelmi Társulás (EFTA) tagállamában található, a jelen Szerződésre
az adott ország jogrendszere vonatkozik, és az esetleges jogviták csak az adott
ország illetékes bírósága előtt rendezhetők.

A szerződés teljessége.  A jelen Szerződés képezi az Ön és a Novell között
létrejött teljes megállapodást és szerződést, és csak az Ön és a Novell
vállalat felhatalmazott képviselője által aláírt írásos megállapodásban
egészíthető ki vagy módosítható.  EGYETLEN LICENCADÓ, FORGALMAZÓ, KERESKEDŐ,
VISZONTELADÓ, ÜGYNÖK, ELADÓ VAGY ALKALMAZOTT SEM JOGOSULT A JELEN SZERZŐDÉS
MÓDOSÍTÁSÁRA VAGY OLYAN AJÁNLAT VAGY ÍGÉRET KÖZLÉSÉRE, AMELY NINCS ÖSSZHANGBAN
A SZERZŐDÉSBEN FOGLALTAKKAL, ILLETVE KIEGÉSZÍTI AZOKAT.

Lemondó nyilatkozat.  A jelen Szerződés értelmében járó jogokról való lemondás
csak írásban tehető meg, a lemondási nyilatkozatot tevő fél kellő
jogosultsággal rendelkező képviselőjének aláírásával. A Szerződés megsértéséből
vagy a teljesítés elmulasztásából eredő jogokról való múltbeli vagy jelenlegi
lemondó nyilatkozat nem értelmezhető a jelen Szerződésből eredő jövőbeli
jogokról történő lemondásról.

A rendelkezések szétválaszthatósága.  Ha a jelen Szerződés bármely
rendelkezésre érvénytelennek vagy jogilag nem kötelező érvényűnek bizonyul,
akkor azt a rendelkezést úgy kell értelmezni, korlátozni, módosítani, vagy
szükség esetén a szerződésről leválasztani, hogy megszűnjék az érvénytelensége,
illetve jogilag nem kötelező érvénye; ilyen esetben a Szerződés többi
rendelkezésének hatálya változatlan marad.

Exportjóváhagyás.  A jelen Szerződésben foglalt termékekre vagy technikai
információkra az Amerikai Egyesült Államok exportálási szabályozásai és más
országok kereskedelmi törvényei vonatkozhatnak. A felek elfogadják, hogy
betartják az összes exportszabályozási intézkedést, és beszerzik az anyagok
exportálásához, újraexportálásához vagy importálásához szükséges összes
engedélyt vagy besorolást.  A felek elfogadják, hogy nem exportálnak és nem
újraexportálnak termékeket az Amerikai Egyesült Államok aktuális exporttilalmi
listáján szereplő helyekre vagy az Amerikai Egyesült Államok exporttörvényei
szerinti bármely embargó alatt álló vagy terrorizmust támogató országba.  A
felek nem használják az anyagokat tiltott nukleáris, rakéta-, vegyi és
biológiai fegyverekkel kapcsolatos célra.  A Novell termékek Amerikai Egyesült
Államokból való exportálása előtt tájékozódjon az Ipari és Biztonsági Hivatal
(Bureau of Industry and Security) webhelyén: www.bis.doc.gov. A Novell
szoftverek exportálásával kapcsolatos további tájékoztatás a
http://www.novell.com/company/legal/ webhelyen olvasható.  Kérésére a Novell
konkrét tájékoztatással szolgál a betartandó korlátozásokról.  A Novell azonban
nem vállal felelősséget arra vonatkozóan, ha Ön nem szerzi meg a szükséges
exportjóváhagyásokat.

Az Egyesült Államok Kormányának korlátozott jogai.  Az Egyesült Államok
kormánya által történő használatra, sokszorosításra és nyilvánosságra hozatalra
a következő jogszabályok, illetve az azokat felváltó, vonatkozó rendelkezések
érvényesek: FAR 52.227-14 (1987. június) Alternate III (1987. június), FAR
52.227-19 (1987. június), illetve DFARS 252.227-7013 (b)(3) (1995. november). 

A vállalkozó/gyártó: Novell, Inc., 1800 South Novell Place, Provo, Utah 84606.

Egyéb formátumok.  Kifejezetten kizárjuk az Egyesült Nemzeteknek az Áruk
nemzetközi kereskedelmére vonatkozó konvenciójának alkalmazását.

(c)1993, 2000-2010 Novell, Inc. Minden jog fenntartva.
(04232010)

A Novell és a SUSE LINUX a Novell, Inc. bejegyzett védjegye, a SLES a Novell,
Inc. védjegye az Egyesült Államokban és más országokban. 

Minden, harmadik félhez tartozó védjegy az adott tulajdonos védjegye.




