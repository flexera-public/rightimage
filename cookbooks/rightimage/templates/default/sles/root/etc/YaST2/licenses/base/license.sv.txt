SUSE(R) Linux Enterprise Server ("SLES (tm)") 11 SP1
Novell(R) Licensavtal för program

LÄS NOGA IGENOM DETTA AVTAL. GENOM ATT INSTALLERA ELLER PÅ ANNAT SÄTT ANVÄNDA
PROGRAMVARAN (INKLUSIVE DESS KOMPONENTER) GODKÄNNER NI VILLKOREN I DETTA AVTAL.
ENDAST OM NI GODKÄNNER VILLKOREN FÅR NI HÄMTA, INSTALLERA ELLER ANVÄNDA
PROGRAMVARAN.

RÄTTIGHETER OCH LICENSER

Detta licensavtal för Novell-programvara (”Avtalet”) är en juridisk
överenskommelse mellan Er (som juridisk person eller enskild individ) och
Novell, Inc. (”Novell”). Den programvaruprodukt som anges i rubriken på detta
Avtal, eventuella media och medföljande dokumentation (gemensamt benämnt
"Programvaran") skyddas enligt upphovsrättslagstiftningen i USA och andra
länder, och omfattas av villkoren i Avtalet.  Eventuell uppdatering eller
stödversion av programvaran Ni hämtar eller tar emot utan medföljande
licensavtal som uttryckligen ersätter detta Avtal, betraktas som programvara
som regleras av detta Avtal.  Om Programvaran är en uppdatering eller
stödversion måste Ni ha en giltig licens för versionen och antalet exemplar av
den Programvara som uppdateras eller stöds för att få installera eller använda
uppdateringen eller stödversionen. 

Programvaran är ett modulärt operativsystem som består av flera komponenter där
separata licensvillkor kan medfölja.  Programvaran är ett samlat verk av
Novell; även om Novell inte äger rättigheterna till alla komponenter i
Programvaran, så äger Novell rättigheter till det samlade verket för
Programvaran.  

De flesta komponenter är Open Source-paket som utvecklats oberoende och åtföljs
av separata licensvillkor.    Dina licensrättigheter i förhållande till de
enskilda komponenterna, tillsammans med separata licensvillkor är definierade
av dessa villkor; ingen del av Avtalet skall begränsa eller på annat sätt
påverka eventuella rättigheter eller skyldigheter Ni kan ha, eller villkor Ni
kan omfattas av, inom ramen för gällande licensvillkor, men om Ni distribuerar
kopior av någon komponent fristående från Programvaran måste Ni ta bort alla
Novell-varumärken, -kännetecken och -logotyper från varje kopia.

Ni får skapa och använda obegränsade kopior av Programvaran inom er
organisation. Termen ”Organisation” avser en juridisk person, exklusive
dotterbolag och filialer med separat förekomst i skattesyfte eller i juridiskt
personligt syfte. Ett exempel på en Organisation i den privata sektorn innebär
ett företag, partnerskap eller en stiftelse, exklusive dotterbolag eller
filialer av en organisation med ett separat skatteregistreringsnummer eller
organisationsnummer. I den allmänna sektorn är ett exempel på en Organisation
en specifik regering eller lokal myndighet.

ANDRA LICENSVILLKOR OCH BEGRÄNSNINGAR

Programvaran skyddas enligt upphovsrättslagstiftningen i USA och andra länder
och omfattas av villkoren i Avtalet.   Programvaran licensieras till Er; den
säljs inte.

Programvaran kan levereras med andra programvaror (”Paketprogram”). Dina
licensrättigheter i förhållande till Paketprogram med separata licensvillkor
definieras av dessa villkor; ingen del av Avtalet skall begränsa eller på annat
sätt påverka eventuella rättigheter eller skyldigheter Ni kan ha, eller villkor
Ni kan omfattas av, inom ramen för gällande licensvillkor.  

Novell förbehåller sig alla rättigheter som Ni inte uttryckligen beviljas. Ni
får inte, förutom vad som är uttryckligen tillåtet enligt lag, (1) göra
efterforskningar i, dekompilera eller på annat sätt utnyttja koden till
Programvaran; eller (2) helt eller delvis överlåta Programvaran eller
licensrättigheterna under detta Avtal.

UNDERHÅLL OCH SUPPORT

Novell har ingen skyldighet att tillhandahålla support eller underhåll av
Programvaran om Ni inte har förvärvat ett erbjudande där support- eller
underhållstjänster uttryckligen ingår.  Om Ni gör ett sådant förvärv och det
inte finns något separat avtal för support- eller underhållstjänster, gäller
villkoren i detta Avtal för tillhandahållandet av sådana support- eller
underhållstjänster (”Tjänster”).  Mer information om Novells aktuella
supporterbjudanden finns på http://www.novell.com/support.

ÄGANDERÄTTIGHETER

Ingen äganderätt till Programvaran överförs till Er.  Novell och/eller dess
licensgivare innehar all äganderätt, all immaterialrätt och allt intresse i och
till Programvaran och Tjänsterna, inklusive anpassningar och kopior.  Allt
material som Ni erhåller som del av Tjänsterna som inte åtföljs av villkor som
uttryckligen ersätter detta Avtal, betraktas som programvara som regleras av
detta Avtal.  Ni innehar endast en villkorlig licens att använda Programvaran.

BEGRÄNSAD GARANTI

Under nittio (90) dagar från inköpsdatum garanterar Novell att (1) (1) alla
media som Programvaran levereras på är fria från fysiska defekter; och (2) att
Programvaran väsentligen överensstämmer med den dokumentation som medföljer
Programvaran.  Om ett felaktigt exemplar återsänds till Novell, eller om Ni
meddelar Novell om felet inom nittio (90) dagar från inköpsdatum, kan Novell
efter eget gottfinnande antingen avhjälpa felet eller återbetala de
licensavgifter Ni betalat för Programvaran. All obehörig användning eller icke
tillåten modifiering av Programvaran resulterar i att garantin upphör att
gälla. OVANSTÅENDE GARANTI ÄR ERT ENDA RÄTTSMEDEL OCH GÄLLER FRAMFÖR ALLA ANDRA
GARANTIER, UTTRYCKLIGA ELLER UNDERFÖRSTÅDDA.  (Ovanstående garanti gäller inte
Programvara som tillhandahålls gratis.  SÅDAN PROGRAMVARA TILLHANDAHÅLLS ”I
BEFINTLIGT SKICK” UTAN NÅGRA SOM HELST GARANTIER AV NÅGOT SLAG.)

Tjänster. Novell garanterar att Tjänster som Ni förvärvar kommer att
tillhandahållas på ett professionellt sätt enligt gängse accepterad
branschstandard.  Garantin gäller i nittio (90) dagar efter tillhandahållandet
av Tjänsterna.  Vid brott mot garantin är Novells enda skyldighet antingen att
korrigera Tjänsterna så att de uppfyller garantin eller att efter eget val
återbetala den summa Ni har betalat Novell för den del av Tjänsterna som inte
uppfyllde garantin.  Eftersom filer kan ändras eller skadas under det att
Novell tillhandahåller tekniska tjänster, åtar Ni Er att vidta tillämpliga
åtgärder för att isolera och förse Era system med reservfunktioner.

PROGRAMVARAN ÄR INTE UTFORMAD, TILLVERKAD ELLER AVSEDD FÖR ANVÄNDNING ELLER
DISTRIBUTION MED DIREKTSTYRNINGSUTRUSTNING I FARLIGA MILJÖER SOM KRÄVER
FULLSTÄNDIGT SÄKER DRIFT, TILL EXEMPEL KÄRNTEKNISKA ANLÄGGNINGAR,
FLYGNAVIGERING, KOMMUNIKATIONS- OCH KONTROLLSYSTEM, DIREKT LIVSUPPEHÅLLANDE
APPARATUR, VAPENSYSTEM ELLER ANDRA ANVÄNDNINGSOMRÅDEN DÄR FEL I PRODUKTEN
DIREKT KAN LEDA TILL DÖDSOLYCKOR, PERSONSKADOR ELLER SVÅRA FYSISKA SKADOR ELLER
MILJÖSKADOR.

PROGRAMVARAN ÄR ENDAST KOMPATIBEL MED VISSA DATORER OCH OPERATIVSYSTEM.
GARANTIN GÄLLER INTE VID ANVÄNDNING MED ICKE-KOMPATIBLA SYSTEM. Kontakta Novell
eller Er återförsäljare om Ni vill veta mer om kompatibilitet.

Icke Novell-produkter. Programvaran kan omfatta eller levereras med maskinvara
eller andra program eller tjänster som licensieras eller säljs av någon annan
än Novell. NOVELL LÄMNAR INGEN GARANTI FÖR PRODUKTER ELLER TJÄNSTER SOM INTE
TILLHANDAHÅLLS AV NOVELL. SÅDANA PRODUKTER ELLER TJÄNSTER TILLHANDAHÅLLS ”I
BEFINTLIGT SKICK”. EVENTUELLA GARANTIÅTAGANDEN FÖR ICKE NOVELL-PRODUKTER
FULLGÖRS AV PRODUKTENS LICENSGIVARE ENLIGT TILLÄMPLIG GARANTI FRÅN
LICENSGIVAREN.

MED UNDANTAG AV VAD SOM GÄLLER ENLIGT LAG FRISKRIVER SIG NOVELL FRÅN ALLA
UNDERFÖRSTÅDDA GARANTIER, INKLUSIVE GARANTIER OM ALLMÄN LÄMPLIGHET, LÄMPLIGHET
FÖR ETT SÄRSKILT ÄNDAMÅL, ÄGANDERÄTT ELLER FRÅNVARO AV INTRÅNG I TREDJE MANS
RÄTTIGHETER. NOVELL LÄMNAR INGA GARANTIER ELLER UTFÄSTELSER SOM INTE
UTTRYCKLIGEN ANGES I DENNA BEGRÄNSADE GARANTI. NOVELL GARANTERAR INTE ATT
PROGRAMVARAN ELLER TJÄNSTERNA KOMMER ATT MOTSVARA ERA KRAV ELLER ATT
PROGRAMVARANS DRIFT ELLER TJÄNSTERNAS UTFÖRANDE KOMMER ATT SKE UTAN STÖRNINGAR.
 Vissa länders lagstiftning tillåter inte viss ansvarsfriskrivning eller
ansvarsbegränsning. Delar av begränsningarna ovan kanske inte gäller Er. Denna
begränsade garanti ger Er specifika rättigheter, och Ni kan också ha andra
rättigheter enligt gällande lokal lagstiftning.

ANSVARSBEGRÄNSNING

(a) Följdskador. VARKEN NOVELL ELLER DESS LICENSGIVARE, DOTTERBOLAG ELLER
ANSTÄLLDA ANSVARAR UNDER NÅGRA OMSTÄNDIGHETER FÖR OFÖRUTSEDDA SKADOR, INDIREKTA
SKADOR, FÖLJDSKADOR, EKONOMISKA SKADOR ELLER HANDLINGAR SOM GER RÄTT TILL
UTOMOBLIGATORISKT SKADESTÅNDSANSVAR, SOM HAR UPPSTÅTT TILL FÖLJD AV ANVÄNDNING
AV, ELLER SVÅRIGHET ELLER OMÖJLIGHET ATT ANVÄNDA, PROGRAMVARAN ELLER
TJÄNSTERNA, INKLUSIVE, MEN INTE BEGRÄNSAT TILL, DRIFTAVBROTT, DATAFÖRLUST ELLER
UTEBLIVEN VINST, ÄVEN OM NOVELL HAR FÅTT INFORMATION OM ATT SÅDANA SKADOR KAN
UPPSTÅ.
(b) Direkta skador. NOVELLS TOTALA ANSVAR FÖR DIREKTA SKADOR PÅ EGENDOM ELLER
PERSON (VID ETT ELLER FLERA TILLFÄLLEN) SKALL BEGRÄNSAS TILL 1,25 GÅNGER DET
BELOPP SOM NI HAR BETALAT FÖR PROGRAMVARAN ELLER TJÄNSTERNA (ELLER USD 50 OM
PROGRAMVARAN ERHÅLLITS UTAN KOSTNAD).  För dödsolyckor eller personskador
föreligger ingen begränsning av ansvarsskyldighet. I de länder vars
lagstiftning inte tillåter viss ansvarsfriskrivning eller ansvarsbegränsning
inskränker sig Novells ansvarsskyldighet till minsta tillåtna inom denna
lagstiftning.

ALLMÄNNA VILLKOR

Tidsperiod.  Avtalet träder i kraft det datum Ni på laglig väg förvärvar
Programvaran och upphör automatiskt att gälla om Ni bryter mot något av
villkoren i det.  

Benchmark-testning.  Denna begränsning för benchmark-testning gäller om Ni är
programvaruutvecklare eller licensgivare eller om Ni utför testning av
Programvaran på uppdrag av en programvaruutvecklare eller licensgivare eller
för deras räkning.  Resultat av benchmark-testning av Programvaran får inte
offentliggöras, vidarebefordras eller röjas för tredje man utan föregående
skriftligt medgivande från Novell. Om Ni är leverantör av produkter som
funktionsmässigt liknar Programvaran (”Liknande Produkter”) eller agerar på
uppdrag av en sådan licensgivare och Ni offentliggör, vidarebefordrar eller
avslöjar benchmark-information om Programvaran trots villkoren i denna
begränsning, har Novell rätt att, oavsett villkoren i licensavtalet för dessa
Liknande Produkter, utföra programtestning på dessa Liknande Produkter och
offentliggöra testinformationen. Ni garanterar härmed att Ni har behörighet att
garantera Novell denna rätt.

Öppen källkod.  Ingen del av Avtalet skall begränsa eller på annat sätt påverka
eventuella rättigheter eller skyldigheter Ni kan ha, eller villkor Ni kan
omfattas av, inom ramen för gällande licenser för öppen källkod som ingår i
Programvaran.

Överföring.  Avtalet får inte överlåtas utan föregående skriftligt medgivande
från Novell.

Lagstiftning och jurisdiktion.  Avtalet regleras av lagstiftningen i delstaten
Utah i USA. Rättslig talan i anslutning till Avtalet kan endast väckas vid en
domstol som har vederbörlig jurisdiktion i delstaten Utah.  I länder som är
medlemmar i EU eller EFTA regleras Avtalet enligt lagstiftningen i respektive
land, och rättslig talan kan endast väckas vid en domstol som har vederbörlig
jurisdiktion i detta land.

Avtalet i dess helhet.  Avtalet utgör hela överenskommelsen mellan Er och
Novell, och tillägg till och ändringar i Avtalet gäller endast om de i ett
skriftlig avtal har godkänts av Er och en behörig firmatecknare från Novell. 
INGA LEVERANTÖRER, DISTRIBUTÖRER, ÅTERFÖRSÄLJARE, FÖRSÄLJARE ELLER ANSTÄLLDA
HAR RÄTTIGHET ATT ÄNDRA DETTA AVTAL ELLER GÖRA UTFÄSTELSER UTÖVER ELLER SOM
SKILJER SIG FRÅN VILLKOREN I DETTA AVTAL.

Friskrivning från rättigheter.  Friskrivning från rättighet enligt Avtalet
saknar verkan om den inte meddelas skriftligen av en behörig firmatecknare från
den friskrivande parten. Friskrivning från nuvarande eller tidigare rättighet
som uppkommer på grund av överträdelse eller underlåtenhet skall inte betraktas
som friskrivning från framtida rättighet enligt Avtalet.

Enskilda avtalsbestämmelsers ogiltighet.  Om ett Avtalsvillkor är ogiltigt
eller saknar verkställighet skall sådant villkor tolkas, begränsas, ändras
eller, om nödvändigt, avskiljas, i nödvändig mån, så att dess ogiltighet eller
avsaknad av verkställighet elimineras, och resterande villkor i Avtalet skall
fortsätta gälla.

Exportbestämmelser.  Produkter eller teknisk information som tillhandahålls
under det här avtalet kan vara föremål för amerikansk exportkontroll och
handelslagstiftning i andra länder. Parterna accepterar att följa all
exportlagstiftning och att skaffa nödvändig licens eller klassificering för
export, vidareexport eller import.  Parterna accepterar att inte exportera
eller vidareexportera till någon organisation som förekommer på USA:s
undantagslista eller till något land som i USA:s exportlagar är belagt med
embargo eller klassificeras som terroristland.  Parterna får inte använda
levererade varor till förbjudna slutanvändningsområden som kärnvapen, missiler
eller kemiska och biologiska vapen.  På webbplatsen för den amerikanska
myndigheten Bureau of Industry and Security, www.bis.doc.gov, finns viktig
information som Ni bör ta del av innan Ni exporterar Novell-produkter från USA.
På http://www.novell.com/company/legal/ finns mer information om export av
Novell-programvara.  På Er begäran kan Novell tillhandahålla specifik
information om gällande begränsningar.  Novell ansvarar inte för att Ni inte
skaffar eventuellt nödvändigt exporttillstånd.

Begränsade rättigheter för amerikanska staten och dess ombud. Use, duplication,
or disclosure by the U.S. Government is subject to the restrictions in FAR
52.227-14 (June 1987) Alternate III (June 1987), FAR 52.227-19 (June 1987), or
DFARS 252.227-7013 (b)(3) (Nov 1995), or applicable successor clauses. 

Entreprenör/tillverkare är Novell, Inc., 1800 South Novell Place, Provo, Utah
84606.

Övrigt.  Förenta Nationernas konvention om internationell handel är inte
tillämplig.

(c) 1993, 2000-2010 Novell, Inc. Med ensamrätt.
(04232010)

Novell och SUSE LINUX är registrerade varumärken och SLES är ett varumärke som
tillhör Novell, Inc. i USA och andra länder. 

Alla varumärken från tredje part tillhör respektive ägare.




