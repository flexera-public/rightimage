SUSE(R) Linux Enterprise Server ("SLES (tm)")11 SP1
Novell(R) Softwarelicentieovereenkomst

LEES DEZE OVEREENKOMST AANDACHTIG DOOR. DOOR DE SOFTWARE (INCLUSIEF DE
ONDERDELEN) TE INSTALLEREN OF ANDERSZINS TE GEBRUIKEN, GAAT U AKKOORD MET DE
VOORWAARDEN IN DEZE OVEREENKOMST. ALS U NIET AKKOORD GAAT MET DE VOORWAARDEN,
MAG U DE SOFTWARE NIET DOWNLOADEN, INSTALLEREN OF GEBRUIKEN.

RECHTEN EN LICENTIES

De softwarelicentieovereenkomst van Novell ("Overeenkomst") is een wettige
Overeenkomst tussen u (een instelling of een persoon) en Novell, Inc.
("Novell"). De in deze Overeenkomst genoemde naam van het softwareproduct, de
eventuele media en de bijbehorende documentatie (hierna te noemen de
'Software') vallen onder de wet op het copyright en de verdragen van de
Verenigde Staten (de 'VS') en andere landen en zijn onderworpen aan de
voorwaarden van deze Overeenkomst. Een update of een ondersteuningsrelease voor
de Software die U downloadt of ontvangt en die niet vergezeld gaat van een
licentieovereenkomst die expliciet deze Overeenkomst vervangt, is Software
waarop deze Overeenkomst van toepassing is. Als de Software een update of
ondersteuningsrelease is, moet U beschikken over een correct aantal geldige
licenties van de Software die wordt bijgewerkt of ondersteund om de update of
ondersteuningsrelease te mogen installeren of gebruiken. 

De Software is een modulair besturingssysteem dat bestaat uit talrijke
onderdelen die mogelijk worden geleverd met afzonderlijke licentievoorwaarden. 
De Software is een collectief werk van Novell; Novell heeft geen auteursrechten
op alle onderdelen van de Software, maar Novell heeft wel het auteursrecht op
het collectieve werk waaruit de Software bestaat.  

De meeste onderdelen zijn pakketten met open broncode, zijn onafhankelijk
ontwikkeld en worden geleverd met afzonderlijke licentievoorwaarden.    Uw
licentierechten met betrekking tot afzonderlijke onderdelen die worden geleverd
met afzonderlijke licentievoorwaarden, worden gedefinieerd door die
voorwaarden. Niets in deze Overeenkomst zal eventuele rechten of verplichtingen
die u hebt of voorwaarden waaraan u zich moet houden, beperken of op andere
wijze beďnvloeden onder dergelijke licentievoorwaarden. Als u echter exemplaren
van een onderdeel onafhankelijk van de Software verspreidt, moet u alle
handelsmerken, productontwerpen en logo's van Novell verwijderen van alle
exemplaren.

U mag de Software binnen uw Organisatie onbeperkt gebruiken en kopiëren. Onder
het begrip "Organisatie" wordt verstaan een juridische entiteit exclusief
dochtermaatschappijen en gelieerde ondernemingen die een eigen entiteit vormen
en afzonderlijk aangifte doen bij de Belastingdienst. Voorbeelden van een
Organisatie in de particuliere sector zijn bedrijven, vennootschappen en
trusts, exclusief dochtermaatschappijen en gelieerde ondernemingen van de
organisatie met een eigen belastingidentificatienummer of
bedrijfsregistratienummer. In de openbare sector zijn specifieke
overheidsinstanties of lokale overheden voorbeelden van een Organisatie.

ANDERE LICENTIEBEPALINGEN EN -BEPERKINGEN

De software wordt bescherm door de wet- en regelgeving van de Verenigde Staten
("VS") en andere landen en is onderhevig aan de bepalingen in deze
Overeenkomst. De Software is niet aan u verkocht, maar aan u in licentie
gegeven.

De Software kan samen met andere softwareprogramma's worden geleverd
("Bundelprogramma's"). Uw licentierechten met betrekking tot Bundelprogramma's
die worden geleverd met afzonderlijke licentievoorwaarden, worden gedefinieerd
door die voorwaarden. Niets in deze Overeenkomst zal eventuele rechten of
verplichtingen die u hebt of voorwaarden waaraan u zich moet houden, beperken
of op andere wijze beďnvloeden onder dergelijke licentievoorwaarden.  

Novell behoudt zich alle rechten voor die niet uitdrukkelijk aan U zijn
verleend. Het is niet toegestaan om: (1) de Software te reverse-engineeren, te
decompileren of te disassembleren, behalve voor zover dat uitdrukkelijk wordt
toegestaan volgens de van toepassing zijnde wetgeving of de bij een onderdeel
van de Software behorende licentievoorwaarden; of (2) de Software of uw
licentierechten op grond van deze Overeenkomst geheel of gedeeltelijk over te
dragen.

ONDERHOUD EN ONDERSTEUNING

Novell is niet verplicht u ondersteuning of onderhoud te bieden, tenzij u een
product aanschaft waarin expliciet ondersteunings- en onderhoudsdiensten zijn
inbegrepen. Indien u een product aanschaft en er geen aparte Overeenkomst
bestaat die specifiek van toepassing is op de ondersteunings- en
onderhoudsdiensten, gelden de voorwaarden van deze Overeenkomst voor die
ondersteunings- en onderhoudsdiensten ("diensten").  Ga naar
http://www.novell.com/support voor meer informatie over het huidige
ondersteuningsaanbod van Novell.

EIGENDOMSRECHTEN

Het eigendom van en de rechten op de Software worden niet aan U overgedragen.
Novell en/of haar licentieverstrekkers behouden alle rechten en belangen in en
voor alle intellectuele eigendomsrechten in de Software en de Services,
inclusief alle wijzigingen en kopieën daarvan. Materiaal dat u ontvangt als
onderdeel van de Services en dat niet vergezeld gaat van voorwaarden die deze
Overeenkomst expliciet vervangen, is Software waarop deze Overeenkomst van
toepassing is.  U ontvangt alleen een voorwaardelijke licentie om de Software
te gebruiken.

BEPERKTE GARANTIE

Gedurende negentig (90) dagen vanaf de datum van aankoop garandeert Novell dat
(1) alle media waarop de Software wordt geleverd, vrij zullen zijn van fysieke
defecten; en (2) dat de Software conform de bijbehorende documentatie zal
werken. Als U binnen negentig (90) dagen gerekend vanaf de datum van aankoop de
defecte items naar Novell opstuurt of als U binnen negentig (90) dagen melding
maakt van het niet goed functioneren van de Software, zal Novell naar eigen
inzicht de defecten herstellen of U het aankoopbedrag van de licentie voor de
Software terugbetalen. Bij onrechtmatig gebruik of wijziging van de Software
vervalt de garantie. DEZE GARANTIE IS UW ENIGE EN EXCLUSIEVE VERHAALSRECHT EN
VERVANGT HIERBIJ ALLE ANDERE UITDRUKKELIJKE OF IMPLICIETE GARANTIES. (De
voornoemde garantie geldt niet voor Software die gratis wordt geleverd.
DERGELIJKE SOFTWARE WORDT 'IN DE HUIDIGE STAAT' GELEVERD, ZONDER ENIGE VORM VAN
GARANTIE.)

Services. Novell garandeert dat de Services op een professionele manier en
conform de in de bedrijfstak algemeen aanvaarde normen worden geleverd. Deze
garantie blijft gedurende negentig (90) dagen na aanvaarding van de Services
geldig. Indien er op enigerlei wijze inbreuk wordt gemaakt op deze garantie, is
Novell verplicht om de Services zodanig te corrigeren dat deze aan deze
garantie voldoen of naar eigen inzicht het bedrag te retourneren dat U voor het
deel van de Services dat niet aan deze garantie voldoet aan Novell hebt
betaald. Aangezien bestanden tijdens de technische serviceverlening door Novell
kunnen worden gewijzigd of beschadigd kunnen raken, stemt U ermee in om
passende maatregelen te nemen om Uw systemen te isoleren en om back-ups van Uw
systemen te maken.

DE SOFTWARE IS NIET ONTWORPEN, GEPRODUCEERD OF BEDOELD VOOR GEBRUIK OF
WEDERVERKOOP MET ONLINE BESTURINGSAPPARATUUR IN RISICODRAGENDE OMGEVINGEN
WAARIN FOUTBESTENDIGE PRESTATIES VEREIST ZIJN, ZOALS IN NUCLEAIRE INSTALLATIES,
LUCHTVAART, COMMUNICATIE, REGELSYSTEMEN, LEVENSREDDENDE APPARATUUR,
WAPENSYSTEMEN OF ANDERE TOEPASSINGEN WAARBIJ EEN FOUT IN DE SOFTWARE
RECHTSTREEKS ZOU KUNNEN LEIDEN TOT DE DOOD, PERSOONLIJK LETSEL, ERNSTIGE
FYSIEKE SCHADE OF SCHADE AAN HET MILIEU.

DE SOFTWARE IS UITSLUITEND COMPATIBEL MET BEPAALDE COMPUTERS EN
BESTURINGSSYSTEMEN. VOOR NIET-COMPATIBELE SYSTEMEN WORDEN GEEN GARANTIES TEN
AANZIEN VAN DE SOFTWARE VERSTREKT. Neem voor informatie over de compatibiliteit
contact op met Novell of met Uw wederverkoper.

Niet-Novell-producten. De Software kan andere softwareprogramma's bevatten of
samen met andere softwareprogramma's of diensten worden meegeleverd waarop
afwijkende voorwaarden van toepassing zijn en/of waarop een licentie is
verleend door een andere entiteit dan Novell. NOVELL GEEFT GEEN GARANTIE OP
NIET-NOVELL-PRODUCTEN OF -SERVICES. DERGELIJKE PRODUCTEN OF SERVICES WORDEN IN
HUN HUIDIGE STAAT GELEVERD. EVENTUELE GARANTIE OP NIET-NOVELL-PRODUCTEN WORDT
VERLEEND DOOR DE LICENTIEHOUDER VAN HET PRODUCT IN OVEREENSTEMMING MET DE
GARANTIEBEPALINGEN VAN DIE LICENTIEHOUDER.

BEHOUDENS DOOR DE WET GESTELDE BEPERKINGEN WIJST NOVELL ALLE IMPLICIETE
GARANTIES AF, INCLUSIEF GARANTIES BETREFFENDE VERHANDELBAARHEID,
EIGENDOMSRECHT, HET NIET INBREUK MAKEN OP ANDERMANS RECHTEN OF GESCHIKTHEID
VOOR EEN BEPAALD DOEL. NOVELL GARANDEERT, VERKLAART OF BELOOFT NIETS ANDERS DAN
UITDRUKKELIJK IN DEZE BEPERKTE GARANTIE IS OMSCHREVEN. NOVELL GARANDEERT NIET
DAT DE SOFTWARE OF DE DIENSTEN GEHEEL AAN UW VERWACHTINGEN ZULLEN VOLDOEN, OF
DAT DE SOFTWARE OF DE DIENSTEN ONONDERBROKEN ZULLEN WERKEN.  In sommige
jurisdicties zijn bepaalde garantiebeperkingen niet toegestaan. Mogelijk zijn
enkele beperkingen niet op U van toepassing. Aan deze beperkte garantie kunt U
specifieke rechten ontlenen. U kunt ook andere rechten hebben, die per staat of
jurisdictie kunnen verschillen.

BEPERKTE AANSPRAKELIJKHEID

(a) Gevolgschade. NOCH NOVELL, NOCH HAAR LICENTIEVERSTREKKERS,
DOCHTERONDERNEMINGEN OF WERKNEMERS KUNNEN AANSPRAKELIJK WORDEN GESTELD VOOR
ENIGE SPECIALE, INCIDENTELE OF INDIRECTE SCHADE, GEVOLGSCHADE, ONRECHTMATIGE
DAAD, ECONOMISCHE OF STRAFRECHTELIJKE SCHADE DIE HET RESULTAAT IS VAN HET
GEBRUIK VAN DE SOFTWARE OF SERVICES, OF DE ONMOGELIJKHEID DE SOFTWARE OF
SERVICES TE GEBRUIKEN, DAARONDER BEGREPEN MAAR NIET BEPERKT TOT WINSTDERVING,
BEDRIJFSONDERBREKING EN GEGEVENSVERLIES, ZELFS ALS NOVELL EN HAAR
LICENTIEVERSTREKKERS, DOCHTERONDERNEMINGEN OF WERKNEMERS OP DE HOOGTE WAREN VAN
DE MOGELIJKHEID VAN DERGELIJKE SCHADE.
(b) Directe schade. IN GEEN GEVAL ZAL DE TOTALE AANSPRAKELIJKHEID VAN NOVELL
VOOR DIRECTE SCHADE AAN EIGENDOM OF PERSONEN (HETZIJ IN EEN ENKEL VOORVAL OF IN
EEN REEKS VOORVALLEN) HOGER ZIJN DAN 1,25 MAAL HET BEDRAG DAT U HEBT BETAALD
VOOR DE SOFTWARE OF DIENSTEN WAARUIT EEN DERGELIJKE EIS AFKOMSTIG IS [OF $
50,00 (V.S.) ALS U DE SOFTWARE KOSTELOOS HEBT ONTVANGEN].  De vermelde
uitsluitingen en beperkingen zijn niet van toepassing op eisen die voortvloeien
uit een dodelijk ongeval of lichamelijk letsel. In die jurisdicties waarin de
uitsluiting of beperking van schade niet is toegestaan, zal de
aansprakelijkheid van Novell worden beperkt of uitgesloten tot het maximale
bedrag dat in die jurisdicties is toegestaan.

ALGEMENE VOORWAARDEN

Duur. Deze Overeenkomst wordt van kracht op de datum waarop U op legale wijze
de Software hebt aangeschaft en wordt automatisch beëindigd als U een van de
voorwaarden van de Overeenkomst schendt.   

Testresultaten. Deze testbeperking is op U van toepassing als U een
softwareontwikkelaar of licentiehouder bent, of als U op last van of namens een
softwareontwikkelaar of licentiehouder tests uitvoert. Het is zonder
voorafgaande schriftelijke toestemming van Novell, die niet zonder reden zal
worden geweigerd, niet toegestaan de resultaten van Softwaretests te publiceren
of openbaar te maken. Als U een licentiehouder bent van producten die in
functioneel opzicht lijken op de Software ('Soortgelijke producten') of hiermee
concurreren, of als U een partij bent die voor die licentiehouder optreedt, en
U tegen de regels van deze restrictie in de resultaten van tests van de
Software publiceert of openbaart, dan is het Novell in dat geval toegestaan de
testresultaten van de Soortgelijke producten van die leverancier te publiceren
en openbaar te maken en zullen door Novell bovendien andere stappen worden
ondernomen, niettegenstaande tegengestelde bepalingen in de
licentieovereenkomst voor eindgebruikers van de Soortgelijke producten. U
verklaart hierbij dat U bent gemachtigd om Novell een dergelijk recht te
verlenen.

Open source. Niets in deze Overeenkomst zal eventuele rechten die u bezit of
verplichtingen of voorwaarden waaraan u dient te voldoen op basis van
toepassing zijnde licenties voor open broncode in de software, beperken of op
enige andere wijze beďnvloeden.

Overdracht. Deze Overeenkomst kan niet worden overgedragen of toegewezen zonder
voorafgaande schriftelijke toestemming van Novell.

Wet en jurisdictie. Deze Overeenkomst valt onder de wetten van de staat Utah in
de Verenigde Staten. Elk geschil ten aanzien van deze Overeenkomst kan alleen
door een bevoegde rechtbank in de staat Utah worden behandeld. Als het land
waar U woont een lidstaat is van de Europese Gemeenschap of van de Vrije
Europese Handelsassociatie, valt deze Licentie onder de wetten van het land in
kwestie. Elk geschil ten aanzien van deze Overeenkomst kan alleen door een
bevoegde rechtbank in dat land worden behandeld.

Volledige Overeenkomst. Deze Licentie bevat alle afspraken en de volledige
Overeenkomst tussen U en Novell, en kan alleen worden gewijzigd door middel van
een schriftelijke verklaring die is ondertekend door U en door een daartoe
bevoegde vertegenwoordiger van Novell. GEEN LICENTIEHOUDER, DISTRIBUTEUR,
DEALER, WEDERVERKOPER, VERKOPER OF WERKNEMER IS BEVOEGD DEZE OVEREENKOMST TE
WIJZIGEN OF VERKLARINGEN AF TE GEVEN OF BELOFTEN TE DOEN DIE AFWIJKEN VAN OF
EEN AANVULLING ZIJN OP DE VOORWAARDEN VAN DEZE OVEREENKOMST.

Verklaring van afstand. Een verklaring van afstand van een of meer rechten uit
deze Overeenkomst is slechts geldig indien deze verklaring schriftelijk wordt
verstrekt en is ondertekend door een daartoe bevoegde vertegenwoordiger van de
te binden partij. Geen verklaring van afstand van een vroeger of huidig recht
voortvloeiend uit schending van de Overeenkomst of wanprestatie wordt geacht
een verklaring van afstand te zijn van toekomstige, uit deze Overeenkomst
voortvloeiende rechten.

Splitsbaarheid. Indien een bepaling van deze Overeenkomst ongeldig of
onuitvoerbaar is, zal die bepaling zodanig worden geïnterpreteerd, beperkt,
gewijzigd of, indien nodig, van de Overeenkomst worden gescheiden dat de
ongeldigheid of onuitvoerbaarheid van de bepaling wordt opgeheven, en blijven
de overige bepalingen van deze Overeenkomst onaangetast.

Overeenstemming met exportvoorschriften. Op producten of technische informatie
die onder deze overeenkomst vallen kunnen exportbeperkingen van de Verenigde
Staten en de handelswetten van andere landen van toepassing zijn. De partijen
stemmen ermee in te voldoen aan alle exportvoorschriften. Ook verklaren ze
hierbij over alle noodzakelijke licenties of rechten voor export, doorvoer of
import van het product te beschikken. De partijen stemmen er mee in het product
niet te exporteren of door te voeren naar entiteiten die op de huidige lijst
van exportverboden van de Verenigde Staten staan of naar landen waarop door de
Verenigde Staten een embargo is geplaatst of die als terroristisch te boek
staan. De partijen verklaren de te leveren zaken niet voor verboden gebruik in
nucleaire systemen, raketsystemen of chemische of biologische wapens te
gebruiken. Raadpleeg de webpagina van het Bureau of Industry and Security op
www.bis.doc.gov voordat U Novell-producten vanuit de Verenigde Staten
exporteert. Raadpleeg http://www.novell.com/company/legal/ voor meer informatie
over het exporteren van Novell-software. Op verzoek kan Novell U specifieke
informatie geven over de beperkingen die van toepassing zijn. Novell aanvaardt
geen enkele verantwoordelijkheid als U niet over de benodigde
exportvergunningen beschikt.

Beperkte rechten voor de overheid van de Verenigde Staten. Gebruik,
vermenigvuldiging of openbaarmaking door de overheid van de Verenigde Staten is
onderhevig aan de beperkingen zoals geformuleerd in FAR 52.227-14 (juni 1987),
Alternate III (juni 1987), FAR 52.227-19 (juni 1987) of DFARS 252.227-7013
(b)(3) (november 1995) en de desbetreffende vervolgclausules. 

Contractant/Fabrikant is Novell, Inc., 1800 South Novell Place, Provo, Utah
84606, VS.

Overige. Het toepassen van de Conventie betreffende Contracten voor de
Internationale Verkoop van Goederen van de Verenigde Naties wordt uitdrukkelijk
uitgesloten.

(c) 1993, 2000-2010 Novell, Inc. Alle rechten voorbehouden.
(04232010)

Novell en SUSE LINUX zijn gedeponeerde handelsmerken en SLES is een handelsmerk
van Novell, Inc. in de Verenigde Staten en andere landen. 

Alle handelsmerken van derden zijn eigendom van de respectieve eigenaren.




